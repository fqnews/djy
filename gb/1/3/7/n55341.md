<a name="1" id="1" target="_blank"></a><span id="1"></span>  <table align=center border="0"><tr><td colspan="2" valign=TOP><a href="/gb/nsc413.md#1"><img src="https://raw.githubusercontent.com/ntdfku385/www/master/t/djy/1.jpg" title="大纪元"></a><a href="/gb/n24hr.md#1"><img src="https://raw.githubusercontent.com/ntdfku385/www/master/t/djy/3.jpg" title="国际新闻"></a><a href="/gb/nsc413.md#1"><img src="https://raw.githubusercontent.com/ntdfku385/www/master/t/djy/4.jpg" title="大陆新闻"></a><a href="/gb/news392.md#1"><img src="https://raw.githubusercontent.com/ntdfku385/www/master/t/djy/5.jpg" title="评论"></a><a href="/gb/news2007.md#1"><img src="https://raw.githubusercontent.com/ntdfku385/www/master/t/djy/6.jpg" title="文化"></a><a href="/gb/news2008.md#1"><img src="https://raw.githubusercontent.com/ntdfku385/www/master/t/djy/7.jpg" title="生活"></a><a href="/gb/ncyule.md#1"><img src="https://raw.githubusercontent.com/ntdfku385/www/master/t/djy/8.jpg" title="娱乐"></a><a href="/gb/nsc1002.md#1"><img src="https://raw.githubusercontent.com/ntdfku385/www/master/t/djy/9.jpg" title="健康"><a href="/gb/nf6092.md#1"><img src="https://raw.githubusercontent.com/ntdfku385/www/master/t/djy/10a.jpg" title="独家"></a><a href="/gb/nf4514.md#1"><img src="https://raw.githubusercontent.com/ntdfku385/www/master/t/djy/12a.jpg" title="头条"></a></td></tr>  <tr><td colspan="2" valign=TOP><a target="_blank" href="https://github.com/bannedbook/fanqiang/wiki">翻墙</a> | <a target="_blank" href="/gb/nf5657.md#1">三退</a> | <a target="_blank" href="/gb/nf6124.md#1">诉江</a> | <a target="_blank" href="/gb/nf1176117.md#1">中共卖国</a> | <a target="_blank" href="/gb/nf5773.md#1">贪腐淫乱</a> | <a target="_blank" href="/gb/nf1176115.md#1">窜改历史</a> | <a target="_blank" href="/gb/nf1176107.md#1">党魁画皮</a> | <a target="_blank" href="/gb/nf1320400.md#1">中共间谍</a> | <a target="_blank" href="/gb/nf1176114.md#1">破坏传统</a> | <a target="_blank" href="https://github.com/fqnews/ntdtv/blob/master/gb/prog447_1.md#1">恶贯满盈</a> | <a target="_blank" href="/gb/ncid278.md#1">人权</a> | <a target="_blank" href="/gb/nf1176111.md#1">迫害</a> | <a target="_blank" href="https://gitlab.com/szzdlab/mh-qikan/blob/master/README.md#1">期刊</a> | <a target="_blank" href="/gb/nf5562.md#1">伪火</a></p>
<p><a target="_blank" href="/gb/9p.md#1">社论</a> | <a target="_blank" href="/gb/nf4378.md#1">问答</a> | <a target="_blank" href="/gb/nf5792.md#1">剖析</a> | <a target="_blank" href="/gb/nf5735.md#1">两岸比对</a> | <a target="_blank" href="/gb/nf6119.md#1">各国褒奖</a> | <a target="_blank" href="/gb/nf6120.md#1">民众声援</a> | <a target="_blank" href="/gb/nf1188594.md#1">难忘记忆</a> | <a target="_blank" href="/gb/nf3180.md#1">海外弘传</a> | <a target="_blank" href="/gb/nf5410.md#1">万人上访</a> | <a target="_blank" href="https://github.com/bannedbook/fanqiang/wiki">平台首页</a> | <a target="_blank" href="/gb/nf4386.md#1">支持</a> | <a target="_blank" href="/gb/nf4389.md#1">真相</a> | <a target="_blank" href="/gb/nf5790.md#1">圣缘</a> | <a target="_blank" href="/gb/nf4786.md#1">神韵</a></td></tr>  <tr><td valign=TOP width="626"><h2 align=center>【纪元经典】老子:《 道德经 》</h2>    <h6></h6>  <hr>  	<p>　～　?※?　～<br />一章　〔道，可道，非恒道〕　<br />二章　〔天下皆知美之为美〕<br />三章　〔不尚贤〕<br />四章　〔道冲，而用之或不盈〕<br />五章　〔天地不仁〕　<br />六章　〔谷神不死〕<br />七章　〔天长地久〕　<br />八章　〔上善若水〕<br />九章　〔持而盈之〕　<br />十章　〔载营魄抱一〕<br />十一　章　〔三十辐共一毂〕　<br />十二　章　〔五色令人目盲〕<br />十三　章　〔宠辱若惊〕　<br />十四　章　〔视之不见〕<br />十五　章　〔古之善为道者〕　<br />十六　章　〔致虚极〕<br />十七　章　〔太上，不知有之〕<br />十八　章　〔大道废，有仁义〕<br />十九　章　〔绝圣弃智〕　<br />二十　章　〔唯之与阿，相去几何〕<br />二十一章　〔孔德之容〕　<br />二十二章　〔曲则全〕<br />二十三章　〔希言自然〕　<br />二十四章　〔企者不立〕<br />二十五章　〔有物混成〕　<br />二十六章　〔重为轻根〕<br />二十七章　〔善行，无辙迹〕　<br />二十八章　〔知其雄〕<br />二十九章　〔将欲取天下而为之〕　<br />三十　章　〔以道佐人主者〕<br />三十一章　〔夫兵者，不祥之器〕　<br />三十二章　〔道常无名〕<br />三十三章　〔知人者智〕　<br />三十四章　〔大道泛兮〕<br />三十五章　〔执大象〕<br />三十六章　〔将欲歙之〕<br />三十七章　〔道恒无名，侯王若能守之〕<br />三十八章　〔上德不德〕<br />三十九章　〔昔之得一者〕<br />四十　章　〔反者道之动〕<br />四十一章　〔上士闻道〕　<br />四十二章　〔道生一〕<br />四十三章　〔天下之至柔〕<br />四十四章　〔名与身孰亲〕<br />四十五章　〔大成若缺〕　<br />四十六章　〔天下有道〕<br />四十七章　〔不出户，知天下〕<br />四十八章　〔为学日益〕<br />四十九章　〔圣人常无心〕<br />五十　章　〔出生入死〕<br />五十一章　〔道生之〕<br />五十二章　〔天下有始〕<br />五十三章　〔使我介然有知〕　<br />五十四章　〔善建者不拔〕<br />五十五章　〔含“德”之厚〕　<br />五十六章　〔知者不言〕<br />五十七章　〔以正治国〕　<br />五十八章　〔其政闷闷〕<br />五十九章　〔治人事天〕　<br />六十　章　〔治大国，若烹小鲜〕<br />六十一章　〔大国者下流〕<br />六十二章　〔道者万物之奥〕<br />六十三章　〔为无为〕<br />六十四章　〔其安易持〕<br />六十五章　〔古之善为道者〕　<br />六十六章　〔江海所以能为百谷王者〕<br />六十七章　〔天下皆谓我道大〕<br />六十八章　〔善为士者，不武〕<br />六十九章　〔用兵有言〕　<br />七十　章　〔吾言甚易知〕<br />七十一章　〔知不知〕<br />七十二章　〔民不畏威〕<br />七十三章　〔勇于敢则杀〕<br />七十四章　〔民不畏死〕<br />七十五章　〔民之饥〕<br />七十六章　〔人之生也柔弱〕<br />七十七章　〔天之道〕<br />七十八章　〔天下莫柔弱于水〕<br />七十九章　〔和大怨〕<br />八十　章　〔小邦寡民〕<br />八十一章　〔信言不美〕<br />　～　?※?　～</p>
  <p>一章（４５）<br />道，可道，非恒道。名，可名，非恒名。无名，天地之始；有名，万物之母。故常无欲，以观其妙；常有欲，以观其徼。此两者同出而异名，同谓之玄。玄之又玄，众妙之门。</p>
  <p>二章（４６）<br />天下皆知美之为美，斯恶已；皆知善之为善，斯不善矣。有无相生，难易相成，长短相形，高下相盈，音声相和，前后相随，恒也。是以圣人处无为之事，行不言之教，万物作而弗始，生而弗有，为而弗恃，功成而弗居。夫唯弗居，是以不去。</p>
  <p>三章（４７）<br />不尚贤，使民不争；不贵难得之货，使民不为盗；不见可欲，使民心不乱。是以圣人之治，虚其心，实其腹；弱其志，强其骨。常使民无知无欲。使夫知不敢弗为而已，则无不治。</p>
  <p>四章（４８）<br />道冲，而用之或不盈。渊兮，似万物之宗。挫其锐，解其纷，和其光，同其尘。湛兮，似或存。吾不知谁之子，象帝之先。</p>
  <p>五章（４９）<br />天地不仁，以万物为刍狗；圣人不仁，以百姓为刍狗。天地之间，其犹橐龠乎？虚而不屈，动而愈出。多闻数穷，不如守中。</p>
  <p>六章（５０）<br />谷神不死，是谓玄牝。玄牝之门，是谓天地根。绵绵若存，用之不勤。</p>
  <p>七章（５１）<br />天长地久。天地所以能长且久者，以其不自生，故能长生。是以圣人后其身而身先，外其身而身存。不以其无私邪？故能成其私。</p>
  <p>八章（５２）<br />上善若水。水善利万物而不争，居众人之所恶，故几于道。居善地，心善渊，与善仁，言善信，政善治，事善能，动善时。夫唯不争，故无尤。</p>
  <p>九章（５３）<br />持而盈之，不如其已。揣而锐之，不可长保。金玉满堂，莫之能守。富贵而骄，自遗其咎。功遂身退，天下之道。</p>
  <p>十章（５４）<br />载营魄抱一，能无离乎？专气致柔，能如婴儿乎？修除玄览，能无疵乎？爱民治国，能无智乎？天门开阖，能为雌乎？明白四达，能无知乎？生之、畜之，生而不有，长而不宰。是为玄德。</p>
  <p>十一章（５５）<br />三十辐共一毂，当其无，有车之用。埏埴以为器，当其无，有器之用。凿户牖以为室，当其无，有室之用。故有之以为利，无之以为用。</p>
  <p>十二章（５６）<br />五色令人目盲；五音令人耳聋；五味令人口爽；驰骋畋猎，令人心发狂；难得之货，令人行妨。是以圣人为腹不为目，故去彼取此。</p>
  <p>十三章（５７）<br />宠辱若惊，贵大患若身。何谓宠辱若惊？宠为下，得之若惊，失之若惊，是谓宠辱若惊。何谓贵大患若身？吾所以有大患者，为吾有身，及吾无身，吾有何患？故贵以身为天下，若可寄天下；爱以身为天下，若可托天下。</p>
  <p>十四章（５８）<br />视之不见，名曰微；听之不闻，名曰希；搏之不得，名曰夷。此三者，不可致诘，故混而为一。其上不皎，其下不昧，绳绳兮不可名，复归于物。是谓无状之状，无物之象，是谓惚恍。迎之不见其首，随之不见其后。执古之道，以御今之有。能知古始，是谓道纪。</p>
  <p>十五章（５９）<br />古之善为道者，微妙玄通，深不可识。夫唯不可识，故强为之容：豫兮，若冬涉川；犹兮，若畏四邻；俨兮，其若客；涣兮，其若凌释；敦兮，其若朴；旷兮，其若谷；混兮，其若浊。孰能浊以止？静之徐清。孰能安以久？动之徐生。保此道者，不欲盈。夫唯不盈，故能蔽而新成。</p>
  <p>十六章（６０）<br />致虚极，守静笃。万物并作，吾以观复。夫物芸芸，各复归其根。归根曰静，静曰复命。复命曰常，知常曰明。不知常，妄作，凶。知常容，容乃公，公乃王，王乃天，天乃道，道乃久，殁身不殆。</p>
  <p>十七章（６１）<br />太上，不知有之；其次，亲而誉之；其次，畏之；其次，侮之。信不足焉，有不信焉。悠兮，其贵言。功成事遂，百姓皆谓：“我自然”。</p>
  <p>十八章（６２）<br />大道废，有仁义；智慧出，有大伪；六亲不和，有孝慈；国家昏乱，有忠臣。</p>
  <p>十九章（６３）<br />绝圣弃智，民利百倍；绝仁弃义，民复孝慈；绝巧弃利，盗贼无有。此三者以为文，不足。故令有所属：见素抱朴，少思寡欲，绝学无忧。</p>
  <p>二十章（６４）<br />唯之与阿，相去几何？美之与恶，相去若何？人之所畏，不可不畏。荒兮，其未央哉！众人熙熙，如享太牢，如春登台。我独泊兮，其未兆；沌沌兮，如婴儿之未孩；儡儡兮，若无所归。众人皆有余，而我独若遗。我愚人之心也哉，沌沌兮！俗人昭昭，我独昏昏。俗人察察，我独闷闷。淡兮，其若海，望兮，若无止。众人皆有以，而我独顽似鄙。我独异于人，而贵食母。</p>
  <p>二十一章（６５）<br />孔德之容，惟道是从。道之为物，惟恍惟惚。惚兮恍兮，其中有象；恍兮惚兮，其中有物；窈兮冥兮，其中有精；其精甚真，其中有信。自今及古，其名不去，以阅众甫。吾何以知众甫之状哉？以此。</p>
  <p>二十二章（６７）<br />“曲则全，枉则直，洼则盈，敝则新，少则得，多则惑。”是以圣人抱一为天下式。不自见，故明；不自是，故彰；不自伐，故有功；不自矜，故长。夫唯不争，故天下莫能与之争。古之所谓“曲则全”者，岂虚言哉！诚全而归之。</p>
  <p>二十三章（６８）<br />希言自然。故飘风不终朝，骤雨不终日。孰为此者？天地。天地尚不能久，而况于人乎？故从事于道者，同于道；德者，同于德；失者，同于失。同于道者，道亦乐得之；同于德者，德亦乐得之；同于失者，失亦乐得之。信不足焉，有不信焉。</p>
  <p>二十四章（６６）<br />企者不立；跨者不行；自见者不明；自是者不彰；自伐者无功；自矜者不长。其在道也，曰余食赘形，物或恶之，故有道者不居。</p>
  <p>二十五章（６９）<br />有物混成，先天地生。寂兮寥兮，独立而不改，周行而不殆，可以为天地母。吾不知其名，字之曰道，强为之名曰大。大曰逝，逝曰远，远曰反。故道大，天大，地大，人亦大。域中有四大，而人居其一焉。人法地，地法天，天法道，道法自然。</p>
  <p>二十六章（７０）<br />重为轻根，静为躁君。是以君子终日行不离辎重。虽有荣观，燕处超然。奈何万乘之主，而以身轻天下？轻则失根，躁则失君。</p>
  <p>二十七章（７１）<br />善行，无辙迹；善言，无瑕谪；善数，不用筹策；善闭，无关楗而不可开；善结，无绳约而不可解。是以圣人常善救人，故无弃人；常善救物，故无弃物。是谓神明。故善人者，不善人之师；不善人者，善人之资。不贵其师，不爱其资，虽智大迷。是谓要妙。</p>
  <p>二十八章（７２）<br />知其雄，守其雌，为天下溪。为天下溪，常德不离。常德不离，复归于婴儿。知其荣，守其辱，为天下谷。为天下谷，常德乃足。常德乃足，复归于朴。知其白，守其黑，为天下式。为天下式，常德不忒。常德不忒，复归于无极。朴散则为器，圣人用之，则为官长。故大制无割。</p>
  <p>二十九章（７３）<br />将欲取天下而为之，吾见其不得已。天下神器，不可为也。为者败之，执者失之。物，或行或随，或嘘或吹，或强或羸，或挫或隳。是以圣人去甚，去奢，去泰。</p>
  <p>三十章（７４）<br />以道佐人主者，不以兵强天下，其事好还：师之所居，荆棘生焉。大军之后，必有凶年。善有果而已，不以取强。果而勿矜，果而勿伐，果而勿骄，果而不得已，果而勿强。物壮则老，是谓不道，不道早已。</p>
  <p>三十一章（７５）<br />夫兵者，不祥之器。物或恶之，故有道者不居。君子居则贵左，用兵则贵右，故兵者非君子之器。不祥之器，不得已而用之，恬淡为上。胜而不美，而美之者，是乐杀人。夫乐杀人者，则不可得志于天下矣。吉事尚左，凶事尚右。偏将军居左，上将军居右，言以丧礼处之。杀人之众，以悲哀泣之，战胜以丧礼处之。</p>
  <p>三十二章（７６）<br />道常无名。朴虽小，天下莫能臣。侯王若能守之，万物将自宾。天地相合，以降甘露，民莫之令而自均。始制有名，名亦既有，夫亦将知止。知止可以不殆。譬道之在天下，犹川谷之于江海。</p>
  <p>三十三章（７７）<br />知人者智，自知者明；胜人者有力，自胜者强。知足者富。强行者有志。不失其所者久。死而不亡者寿。</p>
  <p>三十四章（７８）<br />大道泛兮，其可左右。万物恃之而生而不辞，功成而不名有。衣养万物而不为主，可名于小；万物归焉而不为主，可名为大。以其终不自为大，故能成其大。</p>
  <p>三十五章（７９）<br />执大象，天下往。往而不害，安平泰。乐与饵，过客止。道之出口，淡乎其无味，视之不足见，听之不足闻，用之不足既。</p>
  <p>三十六章（８０）<br />将欲歙之，必故张之；将欲弱之，必故强之；将欲废之，必故兴之；将欲取之，必故与之。是谓微明。柔弱胜刚强。鱼不可脱于渊，国之利器不可以示人。</p>
  <p>三十七章（８１）<br />道恒无名，侯王若能守之，万物将自化。化而欲作，吾将镇之以无名之朴。无名之朴，夫亦将不欲。不欲以静，天地将自正。</p>
  <p>三十八章（１）<br />上德不德，是以有德；下德不失德，是以无德。上德无为而无以为；下德无为而有以为。上仁为之而无以为；上义为之而有以为。上礼为之而莫之应，则攘臂而扔之。故失道而后德，失德而后仁，失仁而后义，失义而后礼。夫礼者，忠信之薄，而乱之首。前识者，道之华，而愚之始。是以大丈夫居其厚，不居其薄；居其实，不居其华。故去彼取此。</p>
  <p>三十九章（２）<br />昔之得一者：天得一以清；地得一以宁；神得一以灵；谷得一以盈；侯得一以为天下正。其致之。天无以清，将恐裂；地无以宁，将恐废；神无以灵，将恐歇；谷无以盈，将恐竭；侯王无以贵高，将恐蹶。故贵以贱为本，高以下为基。是以侯王自谓“孤”、“寡”、“不谷”。此非以贱为本耶？非乎？故致数誉无誉。是故不欲禄禄如玉。珞珞如石。</p>
  <p>四十章（４）<br />反者道之动；弱者道之用。天下万物生于有，有生于无。</p>
  <p>四十一章（３）<br />上士闻道，勤而行之；中士闻道，若存若亡；下士闻道，大笑之。不笑不足以为道。故建言有之：“明道若昧，进道若退，夷道若类，上德若谷，大白若辱，广德若不足，建德若偷；质真若渝，大方无隅，大器晚成，大音希声；大象无形。”道隐无名，夫唯道，善始且善成。</p>
  <p>四十二章（５）<br />道生一，一生二，二生三，三生万物。万物负阴而抱阳，冲气以为和。人之所恶，唯“孤”、“寡”、“不谷”。而王公以为称。故，物或损之而益，或益之而损。人之所教，我亦教之：“强梁者不得其死”，吾将以为教父。</p>
  <p>四十三章（６）<br />天下之至柔，驰骋天下之至坚。无有入无间。吾是以知无为之有益。不言之教，无为之益，天下希及之。</p>
  <p>四十四章（７）<br />名与身孰亲？身与货孰多？得与亡孰病？是故，甚爱必大费，多藏必厚亡。知足不辱，知止不殆，可以长久。</p>
  <p>四十五章（８）<br />大成若缺，其用不弊。大盈若冲，其用不穷。大直若屈，大巧若拙，大辩若讷。躁胜寒，静胜热，清静为天下正。</p>
  <p>四十六章（９）<br />天下有道，却走马以粪。天下无道，戎马生于郊。祸莫大于不知足；咎莫大于欲得。故，知足之足，常足矣。</p>
  <p>四十七章（１０）<br />不出户，知天下；不窥牖，见天道。其出弥远，其知弥少。是以圣人不行而知，不见而明，不为而成。</p>
  <p>四十八章（１１）<br />为学日益，为道日损。损之又损，以至于无为。无为而无不为。取天下常以无事。及其有事，不足以取天下。</p>
  <p>四十九章（１２）<br />圣人常无心，以百姓心为心。善者吾善之，不善者吾亦善之，得善。信者吾信之，不信者吾亦信之，得信。圣人在天下，歙歙焉，为天下浑其心，圣人皆孩之。</p>
  <p>五十章（１３）<br />出生入死。生之徒，十有三；死之徒，十有三；人之生，动之死地，亦十有三。夫何故？以其生之厚。盖闻善摄生者，陵行不遇兕虎，入军不被甲兵。兕无所投其角，虎无所措其爪，兵无所容其刃。夫何故？以其无死地。</p>
  <p>五十一章（１４）<br />道生之，德畜之，物形之，器成之。是以万物莫不尊道而贵德。道之尊，德之贵，夫莫之命而常自然。故道生之，德畜之。长之育之，亭之毒之，养之覆之，生而不有，为而不恃，长而不宰，是谓玄德。</p>
  <p>五十二章（１５）<br />天下有始，以为天下母。既得其母，以知其子。既知其子，复守其母，没身不殆。塞其兑，闭其门，终身不勤。启其兑，济其事，终身不救。见小曰明，守柔曰强。用其光，复归其明，无遗身殃，是为习常。</p>
  <p>五十三章（１６）<br />使我介然有知，行于大道，唯施是畏。大道甚夷，而民好径。朝甚除，田甚芜，仓甚虚，服文采，带利剑，厌饮食，财货有余，是为盗竽。非道也哉！</p>
  <p>五十四章（１７）<br />善建者不拔，善抱者不脱，子孙以祭祀不辍。修之于身，其德乃真；修之于家，其德乃余；修之于乡，其德乃长；修之于邦，其德乃丰；修之于天下，其德乃普。故以身观身，以家观家，以乡观乡，以邦观邦，以天下观天下。吾何以知天下然哉？以此。</p>
  <p>五十五章（１８）<br />含“德”之厚，比于赤子。毒虫不螫，猛兽不据，攫鸟不搏。骨弱筋柔而握固。未知牝牡之合而□作，精之至也。终日号而不嗄，和之至也。知和曰常，知常曰明，益生曰祥，心使气曰强。物壮则老，谓之不道，不道早已。</p>
  <p>五十六章（１９）<br />知者不言，言者不知。塞其兑，闭其门，挫其锐，解其纷，和其光，同其尘，是谓玄同。故不可得而亲，不可得而疏；不可得而利，不可得而害；不可得而贵，不可得而贱。故为天下贵。</p>
  <p>五十七章（２０）<br />以正治国，以奇用兵，以无事取天下。吾何以知其然哉？以此：天下多忌讳，而民弥贫；人多利器，国家滋昏；人多伎巧，奇物滋起；法令滋彰，盗贼多有。故圣人云：“我无为，而民自化；我好静，而民自正；我无事，而民自富；我无欲，而民自朴。”</p>
  <p>五十八章（２１）<br />其政闷闷，其民淳淳；其政察察，其民缺缺。祸兮，福之所倚，福兮，祸之所伏。孰知其极？其无正。正复为奇，善复为妖。人之迷，其日固久！是以圣人方而不割，廉而不刿，直而不肆，光而不耀。</p>
  <p>五十九章（２２）<br />治人、事天，莫若啬。夫为啬，是谓早服，早服谓之重积德。重积德则无不克。无不克则莫知其极。莫知其极，可以有国。有国之母，可以长久。是谓深根固柢，长生久视之道。</p>
  <p>六十章（２３）<br />治大国若烹小鲜。以道莅天下，其鬼不神。非其鬼不神，其神不伤人。非其神不伤人，圣人亦不伤人。夫两不相伤，故德交归焉。</p>
  <p>六十一章（２４）<br />大国者下流，天下之牝，天下之交。牝常以静胜牡，以静为下。故大国以下小国，则取小国；小国以下大国，则取大国。故或下以取，或下而取。大国不过欲兼畜人，小国不过欲入事人。夫两者各得所欲，大者宜为下。</p>
  <p>六十二章（２５）<br />道者，万物之奥。善人之宝，不善人之所保。美言可以市尊，美行可以加人。人之不善，何弃之有？故立天子，置三公，虽有拱璧以先驷马，不如坐进此道。古之所以贵此道者何？不曰：求以得，有罪以免邪？故为天下贵。</p>
  <p>六十三章（２６）<br />为无为，事无事，味无味。大小多少，报怨以德。图难于其易；为大于其细。天下难事，必作于易；天下大事，必作于细。是以圣人终不为大，故能成其大。夫轻诺必寡信，多易必多难。是以圣人犹难之，故终无难矣。</p>
  <p>六十四章（２７）<br />其安易持；其未兆易谋；其脆易泮；其微易散。为之于未有，治之于未乱。合抱之木，生于毫末；九层之台，起于累土；千里之行，始于足下。为者败之；持者失之。是以，圣人无为，故无败；无持，故无失。民之从事，常于几成而败之。慎终如始，则无败事。是以圣人欲不欲，不贵难得之货，学不学，复众人之所过。以辅万物自然而不敢为。</p>
  <p>六十五章（２８）<br />古之善为道者，非以明民，将以愚之。民之难治，以其智多。故以智治国，国之贼；不以智治国，国之福。知此两者亦稽式。常知稽式，是谓玄德。玄德深矣，远矣，与物反矣，然后乃至大顺。</p>
  <p>六十六章（２９）<br />江海所以能为百谷王者，以其善下之，故能为百谷王。是以圣人欲上民，必以言下之；欲先民，必以身后之。是以圣人居上而民不重，居前而民不害。是以天下乐推而不厌。以其不争，故天下莫能与之争。</p>
  <p>六十七章（３２）<br />天下皆谓我道大，似不肖。夫唯大，故似不肖。若肖，久矣其细也夫！我有三宝，持而保之：一曰慈，二曰俭，三曰不敢为天下先。慈，故能勇；俭，故能广；不敢为天下先，故能成器长。今舍慈且勇，舍俭且广，舍后且先，死矣。夫慈，以战则胜，以守则固。天将救之，以慈卫之。</p>
  <p>六十八章（３３）<br />善为士者，不武。善战者，不怒。善胜敌者，不与。善用人者，为之下。是谓不争之德，是谓用人之力，是谓配天，古之极。</p>
  <p>六十九章（３４）<br />用兵有言：“吾不敢为主，而为客；不敢进寸，而退尺。”是谓行无行，攘无臂，执无兵，乃无敌矣。祸莫大于轻敌，轻敌几丧吾宝。故抗兵相若，哀者胜矣。</p>
  <p>七十章（３５）<br />吾言甚易知，甚易行。天下莫能知，莫能行。言有宗，事有君。夫唯无知，是以不我知。知我者希，则我者贵。是以圣人被褐而怀玉。</p>
  <p>七十一章（３６）<br />知不知，上，不知不知，病。圣人不病，以其病病，是以不病。</p>
  <p>七十二章（３７）<br />民不畏威，则大威至。无狎其所居，无厌其所生。夫唯不厌，是以不厌。是以圣人自知不自见，自爱不自贵。故去彼取此。</p>
  <p>七十三章（３８）<br />勇于敢，则杀，勇于不敢，则活。此两者，或利或害。天之所恶，孰知其故？天之道，不争而善胜，不言而善应，不召而自来，姗然而善谋。天网恢恢，疏而不失。</p>
  <p>七十四章（３９）<br />民不畏死，奈何以死惧之？若使民常畏死，而为奇者，吾得执而杀之，孰敢？常有司杀者杀。夫代司杀者杀，是谓代大匠斫。夫代大匠斫者，希有不伤其手矣。</p>
  <p>七十五章（４０）<br />民之饥，以其上食税之多，是以饥。民之不治，以其上之有为，是以不治。民之轻死，以其上求生之厚，是以轻死。夫唯无以生为者，是贤于贵生。</p>
  <p>七十六章（４１）<br />人之生也柔弱，其死也坚强。草木之生也柔脆，其死也枯槁。故坚强者死之徒，柔弱者生之徒。是以兵强则灭，木强则折，强大居下，柔弱居上。</p>
  <p>七十七章（４２）<br />天之道，其犹张弓欤？高者抑之，下者举之，有余者损之，不足者补之。天之道，损有余而补不足。人之道，则不然：损不足以奉有余。孰能有余以奉天下？唯有道者。是以圣人为而不恃，功成而不居，其不欲见贤。</p>
  <p>七十八章（４３）<br />天下莫柔弱于水，而攻坚强者莫之能胜，以其无以易之。弱之胜强，柔之胜刚，天下莫不知，莫能行。是以圣人云：“受国之垢，是谓社稷主；受国不祥，是为天下王。”正言若反。</p>
  <p>七十九章（４４）<br />和大怨，必有余怨，安可以为善？是以圣人执左契而不责于人。有德司契，无德司彻。天道无亲，恒与善人。</p>
  <p>八十章（３０）<br />小邦寡民。使有什伯之器而不用；使民重死而不远徙。虽有舟舆，无所乘之；虽有甲兵，无所陈之。使民复结绳而用之。甘其食，美其服，安其居，乐其俗。邻邦相望，鸡犬之声相闻，民至老死，不相往来。</p>
  <p>八十一章（３１）<br />信言不美，美言不信。善者不辩，辩者不善。知者不博，博者不知。圣人不积，既以为人己愈有，既以与人己愈多。天之道，利而不害；圣人之道，为而不争。</p>
  <p>◇老子道德经终◇</p>
  <hr>  <p>&nbsp;&nbsp;&nbsp;&nbsp;<b><FONTCOLOR=red>相关文章</FONT></b><br /> &nbsp;&nbsp;&nbsp;&nbsp; </p>
  <li> <a href=http://epochtimes.com/news/epochnews/newscontent.asp?ID=54468 target=_blank class=ltnn>狂人的命运 </a> (3/7/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=54854 target=_blank class=ltnn>民进党副秘书长许阳明：促刘坤鳢拿出行贿证据 </a> (3/6/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=54516 target=_blank class=ltnn>跨国制药公司状告南非政府 </a> (3/5/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=54181 target=_blank class=ltnn>以道德的名义 </a> (3/4/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=53915 target=_blank class=ltnn>【纪元特稿】中共群众运动的刨析（一） </a> (3/4/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=53622 target=_blank class=ltnn>重建价值系统 使中国人恢复辨别善恶是非能力 </a> (3/3/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=52375 target=_blank class=ltnn>民意调查显示：六成人认为希拉莉与赦免案有牵连</a> (2/28/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=52051 target=_blank class=ltnn>程晓农：中国伦理道德的困境</a> (2/27/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=51864 target=_blank class=ltnn>胡忠信披露：绯闻案是“陈水扁身边的人打击吕秀莲”</a> (2/27/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=51753 target=_blank class=ltnn>马英九：公务员“不是来发大财的，应抱着为民服务的理想”</a> (2/26/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=51541 target=_blank class=ltnn>苹果日报:香港传媒及社会道德皆比英治时逊色 </a> (2/26/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=51351 target=_blank class=ltnn>唐元隽: 中国社会道德问题面面观（4之3、4） </a> (2/25/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=51342 target=_blank class=ltnn>郑滋灵：江老总以“德”治国结硕果：四官员共三讲同谱新篇 </a> (2/25/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=51316 target=_blank class=ltnn>政府管治能力比十年前差 七成人认贫富悬殊严重</a> (2/25/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=50909 target=_blank class=ltnn>申办奥运会同样需要道德建设</a> (2/24/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=50721 target=_blank class=ltnn>唐元隽: 中国社会道德问题面面观（4之2）</a> (2/23/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=50622 target=_blank class=ltnn>常山月旦：中南海春光好</a> (2/23/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=50278 target=_blank class=ltnn>唐元隽: 中国社会道德问题面面观（4之1）</a> (2/22/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=49474 target=_blank class=ltnn>香港市民认为传媒操守大倒退</a> (2/21/2001)&nbsp;&nbsp;&nbsp;&nbsp;  <li> <a href=http://epochtimes.com/news/epochnews/newscontent.asp?ID=49307 target=_blank class=ltnn>香港海关破获私烟仓库拘三男</a> (2/20/2001)<br />  	  <hr>      <strong>相关新闻：</strong>  <li><a href="/gb/1/2/20/n49307.md#1">香港海关破获私烟仓库拘三男</a></li>  <li><a href="/gb/1/2/22/n50278.md#1">唐元隽: 中国社会道德问题面面观（4之1）</a></li>  <li><a href="/gb/1/2/23/n50622.md#1">常山月旦：中南海春光好</a></li>  <li><a href="/gb/1/2/23/n50721.md#1">唐元隽: 中国社会道德问题面面观（4之2）</a></li>  <hr>      <strong>编辑推荐：</strong>  <li><a href="/gb/20/2/22/n11887949.md#1">美参议员：中共刻意控制新冠病毒信息流动</a></li>  <li><a href="/gb/19/3/18/n11120824.md#1" target="_blank">共产暴政录：5.12汶川地震后 中共嫁祸法轮功</a></li><li><a href="/gb/8/12/18/n2367165.md?dfh#1" target="_blank">海峡两岸的强烈对比</a></li><li><a href="/gb/17/6/26/n9322928.md#1" target="_blank">一位法轮功学员家属想要说的话</a></li>  <hr>    <strong>热门新闻：</strong>  <li><a href="/gb/21/1/13/n12684593.md#1">美国CIA解密大量UFO文件 网上可下载</a></li>  <li><a href="/gb/20/9/29/n12439101.md#1">四岁儿子对妈妈说：我死过一次 很痛！</a></li>  <li><a href="/gb/20/12/30/n12653733.md#1">【命理】有无富贵命怎看 二举人求功名为何丧命？</a></li>  <li><a href="/gb/21/1/15/n12691126.md#1">【有冇搞错】马斯克建议人类“爱和宽容”</a></li>  <li><a href="/gb/21/1/2/n12662075.md#1">敬称“伉俪”与“贤伉俪”怎么区别应用？</a></li>  <li><a href="/gb/21/1/18/n12696472.md#1">【时事纵横】拜登就职草木皆兵 欧洲民众抗封锁</a></li>  <li><a href="/gb/21/1/18/n12695786.md#1">【微视频】拜登首日改川普政策 传统美国不再？</a></li>  <li><a href="/gb/21/1/19/n12697249.md#1">【西岸观察】移民大军压境 拜登会开放国境？</a></li>  <li><a href="/gb/21/1/17/n12693139.md#1">女乘客发信息“扮我男友” Uber司机机警助脱险</a></li>  <li><a href="/gb/21/1/17/n12693032.md#1">蓬佩奥连发数十推文 再揭中共真面目</a></li>  <li><a href="/gb/21/1/17/n12693931.md#1">“比疫情吓人的是物价”陆网民哭诉菜价疯涨</a></li>  <li><a href="/gb/21/1/15/n12691425.md#1">59岁张学友近况曝光 胡须斑白双颊凹陷</a></li>  <li><a href="/gb/21/1/17/n12693952.md#1">杜汶泽调侃周杰伦身材发福 一张对比图引热议</a></li>  <li><a href="/gb/21/1/17/n12694119.md#1">邓超画婚照引孙俪吐槽 9岁儿一句话笑翻网友</a></li>  <li><a href="/gb/21/1/16/n12691628.md#1">《末日激战》影评：机器人元素 让核武危机更有看点</a></li>  <li><a href="/gb/21/1/18/n12696414.md#1">华为二公主姚安娜出道 网友：拿钱砸开所有门</a></li>  <li><a href="/gb/21/1/18/n12694940.md#1">庚子年当选美国总统都在任内去世 网民热议</a></li>  <li><a href="/gb/21/1/18/n12695168.md#1">美国空姐告诫 在飞机上千万别用这些东西</a></li>  <li><a href="/gb/21/1/16/n12691636.md#1">【重播】洛杉矶停尸房告急 美国新变种严重吗？</a></li>  <li><a href="/gb/21/1/18/n12695357.md#1">墨西哥女子攀爬玛雅金字塔 数百游客看傻眼</a></li>  <li><a href="/gb/21/1/17/n12693215.md#1">“我不要治疗只要去台湾”马克杯网上出售</a></li>  <hr>    <strong>本文转自<a href="https://www.epochtimes.com">大纪元</a>（国内需用<a href="https://github.com/bannedbook/fanqiang/wiki">翻墙软件</a>才能访问）</strong><p>下载<a href="https://github.com/bannedbook/fanqiang/wiki">翻墙软件</a>浏览原文：<a href="https://www.epochtimes.com/gb/1/3/7/n55341.htm">【纪元经典】老子:《 道德经 》</a></p>
<hr>    <strong>手机上长按并复制下面二维码分享本文章：</strong><br><br><img src="https://chart.apis.google.com/chart?cht=qr&chs=240x240&choe=UTF-8&chld=M|2&chl=/gb/1/3/7/n55341.md%231" title="分享本文章"></td><td valign=TOP><a href="/gb/16/1/21/n4622075.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/wei-f1.jpg" title="中共的伪火骗局"  alt="中共的伪火骗局"></a><br><a href="https://github.com/ntdfku385/www/blob/master/README.md?dfh#9" target="_blank"><img src="https://raw.githubusercontent.com/ntdfku385/djy/master/gb/300/yong-h.jpg" title="永恒的见证"  alt="永恒的见证"></a><br><a href="/gb/13/9/29/n3974789.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/shang-lnz.jpg" title="善良女子被中共投男牢"  alt="善良女子被中共投男牢"></a><br><a href="/gb/16/3/16/n4663449.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/huo-z3.jpg" title="警卫目击活摘器官"  alt="警卫目击活摘器官"></a><br><a href="/gb/16/8/7/n8177641.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/huo-z4.jpg" title="证人描述活摘恐怖"  alt="证人描述活摘恐怖"></a><br><a href="/gb/10/4/19/n2881569.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/huo-z1.jpg" title="揭开活摘器官黑幕"  alt="揭开活摘器官黑幕"></a><br><a href="/gb/10/11/7/n3077476.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/ma-ks.jpg" title="马克思的成魔之路"  alt="马克思的成魔之路"></a><br><a href="/gb/14/6/9/n4173977.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/chang-zs.jpg" title="藏字石 蕴天机"  alt="藏字石 蕴天机"></a><br><a href="/gb/18/5/10/n10381511.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/st1.jpg" title="关注3亿人三退"  alt="关注3亿人三退"></a><br><a href="/gb/18/3/21/n10237682.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/jie-t.jpg" title="解体中共复兴中华"  alt="解体中共复兴中华"></a><br><a href="/gb/9/2/9/n2422991.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/gao-zs.jpg" title="中共迫害良心律师"  alt="中共迫害良心律师"></a><br><a href="/gb/18/12/9/n10900044.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/sj1.jpg" title="303万人举报江泽民"  alt="303万人举报江泽民"></a><br><a href="/gb/18/8/28/n10672014.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/sj2.jpg" title="这些官员为何起诉江泽民"  alt="这些官员为何起诉江泽民"></a><br><a href="/gb/8/12/18/n2367165.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/liangan.jpg" title="海峡两岸的强烈对比"  alt="海峡两岸的强烈对比"></a><br><a href="/gb/15/12/10/n4593139.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/jia-ndzl.jpg" title="加拿大总理的贺信"  alt="加拿大总理的贺信"></a><br><a href="/gb/11/6/17/n3289382.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/xiao-wd.jpg" title="探寻真相兼听则明"  alt="探寻真相兼听则明"></a><br><a href="/gb/18/10/27/n10812623.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/yindu.jpg" title="印度媒体报道东方"  alt="印度媒体报道东方"></a><br><a href="/gb/18/6/9/n10469652.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/xie-j.jpg" title="不一样的海外校园"  alt="不一样的海外校园"></a><br><a href="/gb/7/4/5/n1669415.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/li-up.jpg" title="从大师到徒弟的传奇"  alt="从大师到徒弟的传奇"></a><br><a href="/gb/17/5/26/n9191512.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/zfl2.jpg" title="亿万人与东方一本奇书"  alt="亿万人与东方一本奇书"></a><br><a href="/gb/13/11/27/n4020290.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/zhen-h.jpg" title="大陆见不到的震撼场面"  alt="大陆见不到的震撼场面"></a><br><a href="/gb/15/7/17/n4482910.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/dalu-sk.jpg" title="人心向善 大陆当初盛况"  alt="人心向善 大陆当初盛况"></a><br><a href="/gb/19/1/5/n10955468.md?dfh#1" target="_blank"><img src="https://raw.githubusercontent.com/ntdfku385/djy/master/gb/300/zfl1.jpg" title="追寻真理 这书讲什么"  alt="追寻真理 这书讲什么"></a><br><a href="https://github.com/bannedbook/fanqiang/wiki" target="_blank"><img src="https://raw.githubusercontent.com/ntdfku385/djy/master/gb/300/fq1.jpg" title="下载免费翻墙软件"  alt="下载免费翻墙软件"></a><br></td></tr></table>