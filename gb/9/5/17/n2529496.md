<a name="1" id="1" target="_blank"></a><span id="1"></span>
<table border="0"><tr><td colspan="2" VALIGN=TOP><a href="/gb/nsc413.md#1"><img src="https://raw.githubusercontent.com/upuqsh2796/www/master/t/djy/1.jpg" title="大纪元"></a><a href="/gb/n24hr.md#1"><img src="https://raw.githubusercontent.com/upuqsh2796/www/master/t/djy/3.jpg" title="国际新闻"></a><a href="/gb/nsc413.md#1"><img src="https://raw.githubusercontent.com/upuqsh2796/www/master/t/djy/4.jpg" title="大陆新闻"></a><a href="/gb/news392.md#1"><img src="https://raw.githubusercontent.com/upuqsh2796/www/master/t/djy/5.jpg" title="评论"></a><a href="/gb/news2007.md#1"><img src="https://raw.githubusercontent.com/upuqsh2796/www/master/t/djy/6.jpg" title="文化"></a><a href="/gb/news2008.md#1"><img src="https://raw.githubusercontent.com/upuqsh2796/www/master/t/djy/7.jpg" title="生活"></a><a href="/gb/ncyule.md#1"><img src="https://raw.githubusercontent.com/upuqsh2796/www/master/t/djy/8.jpg" title="娱乐"></a><a href="/gb/nsc1002.md#1"><img src="https://raw.githubusercontent.com/upuqsh2796/www/master/t/djy/9.jpg" title="健康"><a href="https://www.youlucky.com"><img src="https://raw.githubusercontent.com/upuqsh2796/www/master/t/djy/10.jpg" title="购物"></a><a href="https://donate.epochtimes.com/?utm_medium=epochtimes&utm_source=referral&utm_campaign=donate_button_djyarticleheader"><img src="https://raw.githubusercontent.com/upuqsh2796/www/master/t/djy/12.jpg" title="捐款"></a></td></tr>
<tr><td colspan="2" VALIGN=TOP><a target="_blank" href="/gb/9p.md#1">社论</a> | <a target="_blank" href="/gb/nf5657.md#1">三退</a> | <a target="_blank" href="/gb/nf6123.md#1">诉江</a> | <a target="_blank" href="/gb/nf1176117.md#1">中共卖国</a> | <a target="_blank" href="/gb/nf5773.md#1">贪腐淫乱</a> | <a target="_blank" href="/gb/nf1176115.md#1">窜改历史</a> | <a target="_blank" href="/gb/nf1176107.md#1">党魁画皮</a> | <a target="_blank" href="/gb/nf1320400.md#1">中共间谍</a> | <a target="_blank" href="/gb/nf1176114.md#1">破坏传统</a> | <a target="_blank" href="/gb/nf5287.md#1">恶贯满盈</a> | <a target="_blank" href="/gb/ncid278.md#1">人权</a> | <a target="_blank" href="/gb/nf1176111.md#1">迫害</a> | <a target="_blank" href="/gb/nf1235328.md#1">书籍</a> | <a target="_blank" href="https://github.com/bannedbook/fanqiang/wiki">翻墙</a></p><p><a target="_blank" href="/gb/nf5562.md#1">伪火</a> | <a target="_blank" href="/gb/nf4378.md#1">问答</a> | <a target="_blank" href="/gb/nf5792.md#1">剖析</a> | <a target="_blank" href="/gb/nf5735.md#1">两岸比对</a> | <a target="_blank" href="/gb/nf6119.md#1">各国褒奖</a> | <a target="_blank" href="/gb/nf6120.md#1">民众声援</a> | <a target="_blank" href="/gb/nf1188594.md#1">难忘记忆</a> | <a target="_blank" href="/gb/nf3180.md#1">海外弘传</a> | <a target="_blank" href="/gb/nf5410.md#1">万人上访</a> | <a target="_blank" href="https://github.com/upuqsh2796/ntdtv/blob/master/gb/prog1530_1.md#1">和平抗议</a> | <a target="_blank" href="/gb/nf4386.md#1">支持</a> | <a target="_blank" href="/gb/nf4389.md#1">真相</a> | <a target="_blank" href="/gb/nf5790.md#1">圣缘</a> | <a target="_blank" href="/gb/nf4786.md#1">神韵</a></td></tr>
<tr><td VALIGN=TOP width="626"><h2 align=center>中国第一通史：史记(32)</h2>

<h6></h6>
<hr>
<p>　二世皇帝元年，年二十一。①赵高为郎中令，②任用事。二世下诏，增始皇寝庙牺牲及山川百祀之礼。令髃臣议尊始皇庙。髃臣皆顿首言曰：“古者天子七庙，诸侯五，大夫三，虽万世世不轶毁。③今始皇为极庙，四海之内皆献贡职，增牺牲，礼咸备，毋以加。先王庙或在西雍，④或在咸阳。天子仪当独奉酌祠始皇庙。自襄公已下轶毁。所置凡七庙。髃臣以礼进祠，以尊始皇庙为帝者祖庙。皇帝复自称‘朕’。” </p>
<p>　　注①集解徐广曰：“表云十月戊寅，大赦罪人。” </p>
<p>　　注②集解汉书百官表曰：“秦官，掌宫殿门户。” </p>
<p>　　注③正义轶，徒结反。 </p>
<p>　　注④正义于用反。西雍在咸阳西，今岐州雍县故城是也。又一云西雍，雍西县也。 </p>
<p>　　二世与赵高谋曰：“朕年少，初即位，黔首未集附。先帝巡行郡县，以示强，威服海内。今晏然不巡行，即见弱，毋以臣畜天下。”春，二世东行郡县，李斯从。到碣石，幷海，南至会稽，而尽刻始皇所立刻石，石旁着①大臣从者名，以章先帝成功盛德焉： </p>
<p>　　注①正义丁略反。 </p>
<p>　　皇帝曰：“金石刻尽始皇帝所为也。今袭号而金石刻辞不称①始皇帝，其于久远也②如后嗣为之者，不称成功盛德。”丞相臣斯﹑臣去疾﹑③御史大夫臣德昧死言：“臣请具刻诏书刻石，因明白矣。臣昧死请。”制曰：“可。” </p>
<p>　　遂至辽东而还。 </p>
<p>　　注①正义尺证反。 </p>
<p>　　注②正义二世言始灭六国，威振古今，自五帝三王未及，既已袭位，而见金石尽刻其颂，不称始皇成功盛德甚远矣。 </p>
<p>　　注③集解徐广曰：“姓冯。”正义去，丘吕反。 </p>
<p>　　于是二世乃遵用赵高，申法令。乃阴与赵高谋曰：“大臣不服，官吏尚强，及诸公子必与我争，为之柰何？”高曰：“臣固愿言而未敢也。先帝之大臣，皆天下累世名贵人也，积功劳世以相传久矣。今高素小贱，陛下幸称举，令在上位，管中事。大臣鞅鞅，特以貌从臣，其心实不服。今上出，不因此时案郡县守尉有罪者诛之，上以振威天下，下以除去上生平所不可者。今时不师文而决于武力，愿陛下遂从时毋疑，即髃臣不及谋。明主收举余民，贱者贵之，贫者富之，远者近之，则上下集而国安矣。”二世曰：“善。”乃行诛大臣及诸公子，以罪过连逮少近官三郎，①无得立者，而六公子戮死于杜。公子将闾昆弟三人囚于内宫，议其罪独后。二世使使令将闾曰：“公子不臣，罪当死，吏致法焉。” </p>
<p>　　将闾曰：“阙廷之礼，吾未尝敢不从宾赞也；廊庙之位，吾未尝敢失节也；受命应对，吾未尝敢失辞也。何谓不臣？愿闻罪而死。”使者曰：“臣不得与谋，奉书从事。”将闾乃仰天大呼天者三，曰：“天乎！吾无罪！”昆弟三人皆流涕拔剑自杀。宗室振恐。髃臣谏者以为诽谤，大吏持禄取容，黔首振恐。 </p>
<p>　　注①索隐逮训及也。谓连及俱被捕，故云连逮。少，小也。近，近侍之臣。 </p>
<p>　　三郎谓中郎﹑外郎﹑散郎。正义汉书百官表云有议郎﹑中郎﹑散郎，又有左右三将，谓郎中﹑车郎﹑户郎。 </p>
<p>　　四月，二世还至咸阳，曰：“先帝为咸阳朝廷小，故营阿房宫为室堂。未就，会上崩，罢其作者，复土①郦山。郦山事大毕，今释阿房宫弗就，则是章先帝举事过也。” </p>
<p>　　复作阿房宫。外抚四夷，如始皇计。尽征其材士②五万人为屯韂咸阳，令教射狗马禽兽。当食者多，③度不足，下调④郡县转输菽粟刍矒，皆令自赍粮食，咸阳三百里内不得食其谷。用法益刻深。 </p>
<p>　　注①正义谓出土为陵，既成，还复其土，故言复土。 </p>
<p>　　注②正义谓材官蹶张之士。 </p>
<p>　　注③正义谓材士及狗马。 </p>
<p>　　注④正义度，田洛反。下，行嫁反。调，田吊反。谓下令调敛也。 </p>
<p>　　七月，戍卒陈胜①等反故荆地，为“张楚”。②胜自立为楚王，居陈，遣诸将徇地。山东郡县少年苦秦吏，皆杀其守尉令丞反，以应陈涉，相立为侯王，合从西乡，名为伐秦，不可胜数也。谒者③使东方来，以反者闻二世。二世怒，下吏。后使者至，上问，对曰：“髃盗，郡守尉方逐捕，今尽得，不足忧。” </p>
<p>　　上悦。武臣自立为赵王，魏咎为魏王，田儋④为齐王。沛公起沛。项梁举兵会稽郡。 </p>
<p>　　注①正义音升。 </p>
<p>　　注②集解李奇曰：“张大楚国也。” </p>
<p>　　注③集解汉书百官表曰：“谒者，秦官，掌宾赞受事。” </p>
<p>　　注④集解服虔曰：“音负担。” </p>
<p>　　二年冬，陈涉所遣周章等将西至戏，①兵数十万。二世大惊，与髃臣谋曰：“柰何？”少府章邯曰：②“盗已至，觽强，今发近县不及矣。郦山徒多，请赦之，授兵以击之。”二世乃大赦天下，使章邯将，击破周章军而走，遂杀章曹阳。③二世益遣长史司马欣﹑董翳佐章邯击盗，杀陈胜城父，④破项梁定陶，⑤灭魏咎临济。⑥楚地盗名将已死，章邯乃北渡河，击赵王歇等于钜鹿。⑦ </p>
<p>　　注①集解应劭曰：“戏，弘农湖西界也。”孟康曰：“水名，今戏亭是也。” </p>
<p>　　苏林曰：“邑名，在新丰东南三十里。”正义戏音许宜反。括地志云：“戏水源出雍州新丰县西南骊山。水经注云戏水出骊山冯公谷，东北流。今新丰县东北十一里戏水当官道，即其处。” </p>
<p>　　注②集解汉书百官表曰：“少府，秦官。”应劭曰：“掌山泽陂池之税，名曰禁钱，以给私养，自别为藏。少者小也，故称少府。”正义邯，胡甘反。 </p>
<p>　　注③集解晋灼曰；“亭名，在弘农东十三里。魏武帝改曰好阳。”正义括地志云：“曹阳故亭一名好阳亭，在陕州桃林县东南十四里，即章邯杀周文处。” </p>
<p>　　注④正义父音甫。括地志云：“城父，亳州所理县。” </p>
<p>　　注⑤正义今曹州定陶县。 </p>
<p>　　注⑥正义今齐州县。 </p>
<p>　　注⑦正义括地志云：“邢州平乡县城，本钜鹿，[王]离围赵王歇□此城。” </p>
<p>　　赵高说二世曰：“先帝临制天下久，故髃臣不敢为非，进邪说。今陛下富于春秋，初即位，柰何与公卿廷决事？事即有误，示髃臣短也。天子称朕，固不闻声。” </p>
<p>　　①于是二世常居禁中，②与高决诸事。其后公卿希得朝见，盗贼益多，而关中卒发东击盗者毋已。右丞相去疾﹑左丞相斯﹑将军冯劫进谏曰：“关东髃盗幷起，秦发兵诛击，所杀亡甚觽，然犹不止。盗多，皆以戌漕转作事苦，赋税大也。请且止阿房宫作者，减省③四边戍转。”二世曰：“吾闻之韩子曰：‘尧舜采椽不刮，④茅茨不剪，饭土塯，⑤啜土形，⑥虽监门之养，⑦不觳于此。⑧禹凿龙门，通大夏，⑨决河亭水，⑩放之海，身自持筑臿，⑾胫毋毛，臣虏之劳不烈于此矣。’③凡所为贵有天下者，得肆意极欲，主重⒀明法，下不敢为非，以制御海内矣。夫虞﹑夏之主，贵为天子，亲处穷苦之实，以徇百姓，尚何于法？朕尊万乘，毋其实，吾欲造千乘之驾，万乘之属，充吾号名。且先帝起诸侯，兼天下，天下已定，外攘四夷以安边竟，[一四]作宫室以章得意，而君观先帝功业有绪。今朕即位二年之闲，髃盗幷起，君不能禁，又欲罢先帝之所为，是上毋以报先帝，次不为朕尽忠力，⒂何以在位？”下去疾﹑斯﹑劫吏，案责他罪。去疾、劫曰：“将相不辱。”自杀。斯卒囚，⒃就五刑。 </p>
<p>　　注①索隐一作“固闻声”。言天子常处禁中，臣下属望，才有兆朕，闻其声耳，不见其形也。 </p>
<p>　　注②集解蔡邕曰：“禁中者，门户有禁，非侍御者不得入，故曰禁中。” </p>
<p>　　注③正义上色反。 </p>
<p>　　注④索隐采，木名。刮音括。 </p>
<p>　　注⑤集解徐广曰：“吕静云饭器谓之簋。”索隐如字，一音镂。一作“簋”。 </p>
<p>　　注⑥集解如淳曰：“土形，饭器之属，瓦器也。”索隐饭器，以瓦为之。 </p>
<p>　　注⑦正义以让反。 </p>
<p>　　注⑧索隐谓监门之卒。养即卒也，有畼养卒。觳音学，谓尽也。又占学反。 </p>
<p>　　正义又苦角反。尔雅云：“觳，尽也。”言尧舜采椽不刮，茅茨不剪，饭土塯，啜土形，虽监守门之人，供养亦不尽此之疏陋也。 </p>
<p>　　注⑨正义括地志云：“大夏，今幷州晋阳及汾、绛等州是。昔高辛氏子实沈居之，西近河。”言禹凿龙门，河水道，得大通，幷州之地不壅溢也。 </p>
<p>　　注⑩正义亭，平也。又云“决亭壅之水。” </p>
<p>　　注⑾正义臿音初洽反，筑墙杵也。臿，锹也。尔雅云：“锹谓之臿。” </p>
<p>　　注⑿正义烈，美也。言臣虏之劳，犹不美于此矣。又烈，酷也。禹凿龙门，通大夏，道决黄河洪水放之海，身持锹杵，使膝胫无毛，贱臣奴虏之勤劳，不酷烈于此辛苦矣。 </p>
<p>　　注⒀正义直拱反。 </p>
<p>　　注⒁正义音境。 </p>
<p>　　注⒂正义为，于伪反。 </p>
<p>　　注⒃正义卒，子律反。囚，在由反。谓禁锢也。 </p>
<p>　　三年，章邯等将其卒围钜鹿，楚上将军项羽将楚卒往救钜鹿。冬，赵高为丞相，竟案李斯杀之。夏，章邯等战数却，二世使人让邯，邯恐，使长史欣请事。赵高弗见，又弗信。欣恐，亡去，高使人捕追不及。欣见邯曰：“赵高用事于中，将军有功亦诛，无功亦诛。”项羽急击秦军，虏王离，邯等遂以兵降诸侯。八月己亥，①赵高欲为乱，恐髃臣不听，乃先设验，持鹿献于二世，曰：“马也。” </p>
<p>　　二世笑曰：“丞相误邪？谓鹿为马。”问左右，左右或默，或言马以阿顺赵高。 </p>
<p>　　或言鹿*(者)*，高因阴中诸言鹿者以法。后髃臣皆畏高。 </p>
<p>　　注①集解徐广曰：“一作‘卯’。” </p>
<p>　　高前数言“关东盗毋能为也”，及项羽虏秦将王离等钜鹿下而前，章邯等军数却，上书请益助，燕、赵、齐、楚、韩、魏皆立为王，自关以东，大氐①尽畔秦吏应诸侯，诸侯咸率其众西乡。沛公将数万人已屠武关，使人私于高，高恐二世怒，诛及其身，乃谢病不朝见。二世梦白虎啮其左骖马，杀之，心不乐，怪问占梦。卜曰：“泾水为祟。”②二世乃斋于望夷宫，③欲祠泾，沈四白马。使使责让高以盗贼事。高惧，乃阴与其貋咸阳令阎乐、其弟赵成谋曰：“上不听谏，今事急，欲归祸于吾宗。吾欲易置上，更立公子婴。子婴仁俭，百姓皆载其言。”使郎中令为内应，④诈为有大贼，令乐召吏发卒，追劫乐母置高舍。遣乐将吏卒千余人至望夷宫殿门，缚韂令仆射，曰：“贼入此，何不止？”韂令曰：“周庐设卒甚谨，⑤安得贼敢入宫？”乐遂斩韂令，直将吏入’行射，郎宦者大惊，或走或格，格者辄死，死者数十人。 </p>
<p>　　郎中令与乐俱入，射上幄坐帏。二世怒，召左右，左右皆惶扰不□。旁有宦者一人，侍不敢去。二世入内，谓曰：“公何不蚤告我？乃至于此！”宦者曰：“臣不敢言，故得全。使臣蚤言，皆已诛，安得至今？”阎乐前即二世数曰：“足下骄恣，⑥诛杀无道，天下共畔足下，足下其自为计。”二世曰：“丞相可得见否？”乐曰：“不可。”二世曰：“吾愿得一郡为王。”弗许。又曰：“愿为万户侯。”弗许。曰：“愿与妻子为黔首，比诸公子。”阎乐曰：“臣受命于丞相，为天下诛足下，足下虽多言，臣不敢报。”麾其兵进。二世自杀。 </p>
<p>　　注①正义丁礼反。氐犹略。 </p>
<p>　　注②正义虽遂反。 </p>
<p>　　注③集解张晏曰：“望夷宫在长陵西北长平观道东故亭处是也。临泾水作之，以望北夷。”正义括地志云：“秦望夷宫在雍州咸阳县东南八里。张晏云临泾水作之，望北夷。” </p>
<p>　　注④集解徐广曰：“一云郎中令赵成。” </p>
<p>　　注⑤集解西京赋曰：“侥道外周，千庐内傅。”薛综曰：“士傅宫外，内为庐舍，昼则巡行非常，夜则警备不虞。” </p>
<p>　　注⑥集解蔡邕曰：“髃臣士庶相与言，曰殿下、阁下、足下、侍者、执事，皆谦类。” </p>
<p>　　阎乐归报赵高，赵高乃悉召诸大臣公子，告以诛二世之状。曰：“秦故王国，始皇君天下，故称帝。今六国复自立，秦地益小，乃以空名为帝，不可。宜为王如故，便。”立二世之兄子公子婴为秦王。以黔首葬二世杜南宜春苑中。令子婴斋，当庙见，受王玺。斋五日，子婴与其子二人谋曰：“丞相高杀二世望夷宫，恐髃臣诛之，乃详以义立我。①我闻赵高乃与楚约，灭秦宗室而王关中。今使我斋见庙，此欲因庙中杀我。我称病不行，丞相必自来，来则杀之。”高使人请子婴数辈，子婴不行，高果自往，曰：“宗庙重事，王柰何不行？”子婴遂刺杀高于斋宫，三族高家以徇咸阳。子婴为秦王四十六日，楚将沛公破秦军入武关，遂至霸上，②使人约降子婴。子婴即系颈以组，白马素车，③奉天子玺符，降轵道旁。④沛公遂入咸阳，封宫室府库，还军霸上。居月余，诸侯兵至，项籍为从长，⑤杀子婴及秦诸公子宗族。遂屠咸阳，烧其宫室，虏其子女，收其珍宝货财，诸侯共分之。灭秦之后，各分其地为三，名曰雍王、塞王、翟王，号曰三秦。项羽为西楚霸王，主命分天下王诸侯，秦竟灭矣。后五年，天下定于汉。 </p>
<p>　　注①集解详音羊。 </p>
<p>　　注②集解应劭曰：“霸水上地名，在长安东三十里。古名滋水，秦穆公更名霸水。” </p>
<p>　　注③集解应劭曰：“组者，天子黻也。系颈者，言欲自杀。素车白马，丧人之服也。” </p>
<p>　　注④集解徐广曰：“在霸陵。”骃案：苏林曰“亭名，在长安东十三里”。 </p>
<p>　　注⑤索隐谓合关东为从长也。 </p>
<p>　　太史公曰：秦之先伯翳，尝有勋于唐虞之际，受土赐姓。及殷夏之闲微散。至周之衰，秦兴，邑于西垂。自缪公以来，稍蚕食诸侯，竟成始皇。始皇自以为功过五帝，地广三王，而羞与之侔。善哉乎贾生推言之也！曰： </p>
<p>　　秦幷兼诸侯山东三十余郡，缮津关，据险塞，修甲兵而守之。然陈涉以戍卒散乱之觽数百，奋臂大呼，不用弓戟之兵，鉏櫌白梃，①望屋而食，②横行天下。③秦人阻险不守，关梁不阖，长戟不刺，强弩不射。楚师深入，战于鸿门，曾无藩篱之艰。于是山东大扰，诸侯幷起，豪俊相立。④秦使章邯将而东征，章邯因以三军之觽要市于外，⑤以谋其上。髃臣之不信，可见于此矣。子婴立，遂不寤。藉使子婴有庸主之材，仅得中佐，山东虽乱，秦之地可全而有，宗庙之祀未当绝也。 </p>
<p>　　注①集解徐广曰：“櫌，田器，音忧。”索隐徐以櫌为田器，非也。孟康以櫌为鉏柄，盖得其近也。 </p>
<p>　　注②索隐言其兵蚕食天下，不裹粮而行。 </p>
<p>　　注③索隐谓轻前敌，不部伍旅进也。舞阳侯曰“横行匈奴中”是也。 </p>
<p>　　注④集解骃案：鹖冠子曰“德万人者谓之俊，德千人者谓之豪，德百人者谓之英”。索隐谓武臣、田儋、魏豹之属。 </p>
<p>　　注⑤索隐此评失也。章邯之降，由赵高用事，不信任军将，一则恐诛，二则楚兵既盛，王离见虏，遂以兵降耳。非三军要市于外以求封明矣。要，平声。 </p>
<p>　　秦地被山带河以为固，四塞之国也。自缪公以来，至于秦王，二十余君，常为诸侯雄。岂世世贤哉？其势居然也。且天下尝同心幷力而攻秦矣。当此之世，贤智幷列，良将行其师，贤相通其谋，然困于阻险而不能进，秦乃延入战而为之开关，百万之徒逃北而遂坏。岂勇力智能不足哉？形不利，势不便也。秦小邑幷大城，①守险塞而军，高垒毋战，闭关据厄，荷戟而守之。诸侯起于匹夫，以利合，非有素王之行也。其交未亲，其下未附，名为亡秦，其实利之也。 </p>
<p>　　彼见秦阻之难犯也，必退师。安土息民，②以待其敝，收弱扶罢，以令大国之君，不患不得意于海内。贵为天子，富有天下，而身为禽者，其救败非也。 </p>
<p>　　注①集解徐广曰：“大，一作‘小’。” </p>
<p>　　注②索隐贾谊书“安”作“案”。 </p>
<p>　　秦王足己不问，遂过而不变。二世受之，因而不改，暴虐以重祸。子婴孤立无亲，危弱无辅。三主惑而终身不悟，亡，不亦宜乎？当此时也，世非无深虑知化之士也，然所以不敢尽忠拂过者，秦俗多忌讳之禁，忠言未卒于口而身为戮没矣。故使天下之士，倾耳而听，重足而立，拑口而不言。是以三主失道，忠臣不敢谏，智士不敢谋，天下已乱，奸不上闻，岂不哀哉！先王知雍蔽之伤国也，故置公卿大夫士，以饰法设刑，而天下治。其强也，禁暴诛乱而天下服。 </p>
<p>　　其弱也，五伯征而诸侯从。其削也，内守外附而社稷存。故秦之盛也，繁法严刑而天下振；及其衰也，百姓怨望而海内畔矣。故周五序①得其道，而千余岁不绝。秦本末幷失，故不长久。由此观之，安危之统相去远矣。野谚曰“前事之不忘，后事之师也”。是以君子为国，观之上古，验之当世，参以人事，察盛衰之理，审权势之宜，去就有序，变化有时，故旷日长久而社稷安矣。 </p>
<p>　　注①索隐贾谊书“五”作“王”。 </p>
<p>　　秦孝公据殽函之固，拥雍州之地，君臣固守而窥周室，有席卷天下，①包举宇内，囊括四海之意，②幷吞八荒之心。当是时，商君佐之，③内立法度，务耕织，修守战之备，外连衡而□诸侯，④于是秦人拱手而取西河之外。 </p>
<p>　　注①索隐按：春秋纬曰诸侯冰散席卷也。 </p>
<p>　　注②集解张晏曰：“括，结囊也。言其能包含天下。”索隐注同。 </p>
<p>　　注③索隐商君，卫公孙鞅，仕秦为左庶长，遂为秦制法，孝公致霸，封之于商，号商君。 </p>
<p>　　注④索隐战国策曰：“苏秦亦为秦连衡。”高诱曰：“合关东从通之秦，故曰连衡也。”(待续)</p>
<p> 转载正见网<br /><font color=#ffffff>(http://www.dajiyuan.com)</font></p>

<hr>

#### 本文转自<a href="https://www.epochtimes.com">大纪元</a>（国内需用<a href="https://git.io/jww">翻墙软件</a>才能访问）
> 原文：<a href="https://www.epochtimes.com/gb/9/5/17/n2529496.htm">中国第一通史：史记(32)</a>


#### 下载<a href="https://git.io/jww">翻墙软件</a>浏览<a href="https://www.epochtimes.com">大纪元</a>相关新闻：
> <li><a href="https://www.epochtimes.com/gb/19/4/28/n11220049.htm">加拿大名校情结没美国严重 原因解析</a></li>
> <li><a href="https://www.epochtimes.com/gb/19/4/16/n11190024.htm">要发声 十多名华裔家长参选第26学区教育委员</a></li>
> <li><a href="https://www.epochtimes.com/gb/19/4/14/n11185174.htm">教养好孩子 尊重是基础</a></li>
> <li><a href="https://www.epochtimes.com/gb/19/4/11/n11179628.htm">请家教，真的是孩子成功的关键吗？</a></li>
> <li><a href="https://www.epochtimes.com/gb/19/4/8/n11170752.htm">史岱文森高中家长会春宴 家长向民代赠“KEEP SHSAT”T恤</a></li>
> <li><a href="https://www.epochtimes.com/gb/19/3/20/n11126809.htm">十大要诀帮助孩子在高中获得成功</a></li>

#### 下载<a href="https://git.io/jww">翻墙软件</a>浏览<a href="https://www.epochtimes.com">大纪元</a>热门新闻：
> <li><a href="https://www.epochtimes.com/gb/20/2/14/n11869946.htm">大疫下解救有道 历史启示带您闯过武汉肺炎</a></li>
> <li><a href="https://www.epochtimes.com/gb/20/2/14/n11869721.htm">【历史上的瘟疫】瘟疫中走向衰亡的古罗马帝国</a></li>
> <li><a href="https://www.epochtimes.com/gb/20/2/19/n11879753.htm">日本动画预言香港反送中与武汉肺炎爆发？</a></li>
> <li><a href="https://www.epochtimes.com/gb/20/2/12/n11864598.htm">胎记是契约？再续前世缘</a></li>
> <li><a href="https://www.epochtimes.com/gb/20/2/11/n11860850.htm">《推背图》56象之卦预言武汉肺炎惊人巧合</a></li>
> <li><a href="https://www.epochtimes.com/gb/20/2/5/n11846854.htm">【我来说西游】黑风山怪窃袈裟</a></li>
> <li><a href="https://www.epochtimes.com/gb/20/2/20/n11883841.htm">【新闻看点】中共驱逐美3记者 真正原因不说</a></li>
> <li><a href="https://www.epochtimes.com/gb/19/12/31/n11758244.htm">【三国英雄11】乱世枭雄袁绍（文字版）</a></li>
> <li><a href="https://www.epochtimes.com/gb/20/2/19/n11881404.htm">北京西城成疫情重灾区 财政部员工住宅楼染疫</a></li>
> <li><a href="https://www.epochtimes.com/gb/20/2/19/n11880959.htm">当官的吃不完 贵州援助鄂州蔬菜烂在仓库</a></li>
> <li><a href="https://www.epochtimes.com/gb/20/2/19/n11879605.htm">【翻墙必看】分析：中国粮食危机再浮出水面</a></li>
> <li><a href="https://www.epochtimes.com/gb/20/2/20/n11882631.htm">传刘真装叶克膜抢救？ 经纪人：一起帮她集气</a></li>
> <li><a href="https://www.epochtimes.com/gb/20/2/19/n11879753.htm">日本动画预言香港反送中与武汉肺炎爆发？</a></li>
> <li><a href="https://www.epochtimes.com/gb/20/2/18/n11878461.htm">台歌手大支写歌呛WHO 嘲讽中共数据造假</a></li>
> <li><a href="https://www.epochtimes.com/gb/20/2/18/n11878722.htm">钟楚红庆六十岁生日 无惧疫情照常聚餐</a></li>
> <li><a href="https://www.epochtimes.com/gb/20/2/19/n11880584.htm">刘真惊传住院 夫辛龙只称：做健康检查</a></li>
> <li><a href="https://www.epochtimes.com/gb/20/2/18/n11878231.htm">新冠病毒假阴性或有4大原因 会带来何风险？</a></li>
> <li><a href="https://www.epochtimes.com/gb/20/2/19/n11879753.htm">日本动画预言香港反送中与武汉肺炎爆发？</a></li>
> <li><a href="https://www.epochtimes.com/gb/20/2/19/n11879107.htm">钻石公主号隔离仍爆高感染率 医师揭4大原因</a></li>
> <li><a href="https://www.epochtimes.com/gb/20/2/20/n11883959.htm">刘真惊传叶克膜抢救 主动脉瓣狭窄有多危险？</a></li>
> <li><a href="https://www.epochtimes.com/gb/20/2/18/n11878224.htm">你做对了吗？ 常见的面包储藏迷思</a></li>
<hr>

#### 手机上长按并复制下面二维码分享本文章：<br><br><img src="http://d1p1.ip.zn2.us/v.php?action=qrcode&url=/gb/9/5/17/n2529496.md%231" title="分享本文章"></td><td VALIGN=TOP><a href="/gb/16/1/21/n4622075.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/wei-f1.jpg" title="中共的伪火骗局"  alt="中共的伪火骗局"></a><br><a href="https://github.com/upuqsh2796/www/blob/master/README.md?dfh#9" target="_blank"><img src="https://raw.githubusercontent.com/upuqsh2796/djy/master/gb/300/yong-h.jpg" title="永恒的见证"  alt="永恒的见证"></a><br><a href="/gb/13/9/29/n3974789.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/shang-lnz.jpg" title="善良女子被中共投男牢"  alt="善良女子被中共投男牢"></a><br><a href="/gb/16/3/16/n4663449.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/huo-z3.jpg" title="警卫目击活摘器官"  alt="警卫目击活摘器官"></a><br><a href="/gb/16/8/7/n8177641.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/huo-z4.jpg" title="证人描述活摘恐怖"  alt="证人描述活摘恐怖"></a><br><a href="/gb/10/4/19/n2881569.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/huo-z1.jpg" title="揭开活摘器官黑幕"  alt="揭开活摘器官黑幕"></a><br><a href="/gb/10/11/7/n3077476.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/ma-ks.jpg" title="马克思的成魔之路"  alt="马克思的成魔之路"></a><br><a href="/gb/14/6/9/n4173977.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/chang-zs.jpg" title="藏字石 蕴天机"  alt="藏字石 蕴天机"></a><br><a href="/gb/18/5/10/n10381511.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/st1.jpg" title="关注3亿人三退"  alt="关注3亿人三退"></a><br><a href="/gb/18/3/21/n10237682.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/jie-t.jpg" title="解体中共复兴中华"  alt="解体中共复兴中华"></a><br><a href="/gb/9/2/9/n2422991.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/gao-zs.jpg" title="中共迫害良心律师"  alt="中共迫害良心律师"></a><br><a href="/gb/18/12/9/n10900044.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/sj1.jpg" title="303万人举报江泽民"  alt="303万人举报江泽民"></a><br><a href="/gb/18/8/28/n10672014.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/sj2.jpg" title="这些官员为何起诉江泽民"  alt="这些官员为何起诉江泽民"></a><br><a href="/gb/8/12/18/n2367165.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/liangan.jpg" title="海峡两岸的强烈对比"  alt="海峡两岸的强烈对比"></a><br><a href="/gb/15/12/10/n4593139.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/jia-ndzl.jpg" title="加拿大总理的贺信"  alt="加拿大总理的贺信"></a><br><a href="/gb/11/6/17/n3289382.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/xiao-wd.jpg" title="探寻真相兼听则明"  alt="探寻真相兼听则明"></a><br><a href="/gb/18/10/27/n10812623.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/yindu.jpg" title="印度媒体报道东方"  alt="印度媒体报道东方"></a><br><a href="/gb/18/6/9/n10469652.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/xie-j.jpg" title="不一样的海外校园"  alt="不一样的海外校园"></a><br><a href="/gb/7/4/5/n1669415.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/li-up.jpg" title="从大师到徒弟的传奇"  alt="从大师到徒弟的传奇"></a><br><a href="/gb/17/5/26/n9191512.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/zfl2.jpg" title="亿万人与东方一本奇书"  alt="亿万人与东方一本奇书"></a><br><a href="/gb/13/11/27/n4020290.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/zhen-h.jpg" title="大陆见不到的震撼场面"  alt="大陆见不到的震撼场面"></a><br><a href="/gb/15/7/17/n4482910.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/dalu-sk.jpg" title="人心向善 大陆当初盛况"  alt="人心向善 大陆当初盛况"></a><br><a href="/gb/19/1/5/n10955468.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/zfl1.jpg" title="追寻真理 这书讲什么"  alt="追寻真理 这书讲什么"></a><br><a href="https://github.com/bannedbook/fanqiang/wiki" target="_blank"><img src="https://raw.githubusercontent.com/upuqsh2796/djy/master/gb/300/fq1.jpg" title="下载免费翻墙软件"  alt="下载免费翻墙软件"></a><br></td></tr></table>