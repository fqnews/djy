<a name="1" id="1" target="_blank"></a><span id="1"></span>
<table border="0"><tr><td colspan="2" VALIGN=TOP><a href="/gb/nsc413.md#1"><img src="https://raw.githubusercontent.com/upuqsh2796/www/master/t/djy/1.jpg" title="大纪元"></a><a href="/gb/n24hr.md#1"><img src="https://raw.githubusercontent.com/upuqsh2796/www/master/t/djy/3.jpg" title="国际新闻"></a><a href="/gb/nsc413.md#1"><img src="https://raw.githubusercontent.com/upuqsh2796/www/master/t/djy/4.jpg" title="大陆新闻"></a><a href="/gb/news392.md#1"><img src="https://raw.githubusercontent.com/upuqsh2796/www/master/t/djy/5.jpg" title="评论"></a><a href="/gb/news2007.md#1"><img src="https://raw.githubusercontent.com/upuqsh2796/www/master/t/djy/6.jpg" title="文化"></a><a href="/gb/news2008.md#1"><img src="https://raw.githubusercontent.com/upuqsh2796/www/master/t/djy/7.jpg" title="生活"></a><a href="/gb/ncyule.md#1"><img src="https://raw.githubusercontent.com/upuqsh2796/www/master/t/djy/8.jpg" title="娱乐"></a><a href="/gb/nsc1002.md#1"><img src="https://raw.githubusercontent.com/upuqsh2796/www/master/t/djy/9.jpg" title="健康"><a href="https://www.youlucky.com"><img src="https://raw.githubusercontent.com/upuqsh2796/www/master/t/djy/10.jpg" title="购物"></a><a href="https://donate.epochtimes.com/?utm_medium=epochtimes&utm_source=referral&utm_campaign=donate_button_djyarticleheader"><img src="https://raw.githubusercontent.com/upuqsh2796/www/master/t/djy/12.jpg" title="捐款"></a></td></tr>
<tr><td colspan="2" VALIGN=TOP><a target="_blank" href="/gb/9p.md#1">社论</a> | <a target="_blank" href="/gb/nf5657.md#1">三退</a> | <a target="_blank" href="/gb/nf6123.md#1">诉江</a> | <a target="_blank" href="/gb/nf1176117.md#1">中共卖国</a> | <a target="_blank" href="/gb/nf5773.md#1">贪腐淫乱</a> | <a target="_blank" href="/gb/nf1176115.md#1">窜改历史</a> | <a target="_blank" href="/gb/nf1176107.md#1">党魁画皮</a> | <a target="_blank" href="/gb/nf1320400.md#1">中共间谍</a> | <a target="_blank" href="/gb/nf1176114.md#1">破坏传统</a> | <a target="_blank" href="/gb/nf5287.md#1">恶贯满盈</a> | <a target="_blank" href="/gb/ncid278.md#1">人权</a> | <a target="_blank" href="/gb/nf1176111.md#1">迫害</a> | <a target="_blank" href="/gb/nf1235328.md#1">书籍</a> | <a target="_blank" href="https://github.com/bannedbook/fanqiang/wiki">翻墙</a></p><p><a target="_blank" href="/gb/nf5562.md#1">伪火</a> | <a target="_blank" href="/gb/nf4378.md#1">问答</a> | <a target="_blank" href="/gb/nf5792.md#1">剖析</a> | <a target="_blank" href="/gb/nf5735.md#1">两岸比对</a> | <a target="_blank" href="/gb/nf6119.md#1">各国褒奖</a> | <a target="_blank" href="/gb/nf6120.md#1">民众声援</a> | <a target="_blank" href="/gb/nf1188594.md#1">难忘记忆</a> | <a target="_blank" href="/gb/nf3180.md#1">海外弘传</a> | <a target="_blank" href="/gb/nf5410.md#1">万人上访</a> | <a target="_blank" href="https://github.com/upuqsh2796/ntdtv/blob/master/gb/prog1530_1.md#1">和平抗议</a> | <a target="_blank" href="/gb/nf4386.md#1">支持</a> | <a target="_blank" href="/gb/nf4389.md#1">真相</a> | <a target="_blank" href="/gb/nf5790.md#1">圣缘</a> | <a target="_blank" href="/gb/nf4786.md#1">神韵</a></td></tr>
<tr><td VALIGN=TOP width="626"><h2 align=center>中国第一通史：史记(3)</h2>

<h6></h6>
<hr>
<p>乃命羲﹑和，①敬顺昊天，②数法③日月星辰，④敬授民时。⑤分命羲仲，居郁夷，曰旸谷。⑥敬道日出，便程东作。⑦日中，星鸟，以殷中春。⑧其民析，鸟兽字微。⑨申命羲叔，居南交。⑩便程南为，敬致。⑾日永，星火，以正中夏。⑿其民因，鸟兽希革。⒀申命和仲，⒁居西土，⒂曰昧谷。⒃敬道日入，便程西成。⒄夜中，星虚，⒅以正中秋。⒆其民夷易，鸟兽毛毨。[二０]申命和叔；居北方，曰幽都。[二一]便在伏物。[二二]日短，星昴，以正中冬。[二三]其民燠，鸟兽氄毛。[二四]岁三百六十六日，以闰月正四时。[二五]信饬[二六]百官，觽功皆兴。 </p>
<p>　　注①集解孔安国曰：“重黎之后，羲氏﹑和氏世掌天地之官。”正义吕刑传云： </p>
<p>　　“重即羲，黎即和，虽别为氏族，而出自重黎也。”案：圣人不独治，必须贤辅，乃命相天地之官，若周礼天官卿﹑地官卿也。 </p>
<p>　　注②正义敬犹恭勤也。元气昊然广大，故云昊天。释天云：“春为苍天，夏为昊天，秋为旻天，冬为上天。”而独言昊天者，以尧能敬天，大，故以昊大言之。 </p>
<p>　　注③索隐尚书作“历象日月”，则此言“数法”，是训“历象”二字，谓命羲和以历数之法观察日月星辰之早晚，以敬授人时也。 </p>
<p>　　注④正义历数之法，日之甲乙，月之大小，昏明递中之星，日月所会之辰，定其天数，以为一岁之历。 </p>
<p>　　注⑤正义尚书考灵耀云：“主春者，张昏中，可以种稷。主夏者，火昏中，可以种黍菽。主秋者，虚昏中，可以种麦。主冬者，昴昏中，可以收敛也。”天子视四星之中，知民缓急，故云敬授民时也。 </p>
<p>　　注⑥集解尚书作“嵎夷”。孔安国曰：“东表之地称嵎夷。日出于旸谷。羲仲，治东方之官。”索隐旧本作“汤谷”，今幷依尚书字。案：淮南子曰“日出汤谷，浴于咸池”，则汤谷亦有他证明矣。又下曰“昧谷”，徐广云“一作‘柳’”，柳亦日入处地名。太史公博采经记而为此史，广记异闻，不必皆依尚书。盖郁夷亦地之别名也。正义郁音隅。阳或作“旸”。禹贡青州云：“嵎夷既略。”案： </p>
<p>　　嵎夷，青州也。尧命羲仲理东方青州嵎夷之地，日所出处，名曰阳明之谷。羲仲主东方之官，若周礼春官卿。 </p>
<p>　　注⑦集解孔安国曰：“敬道出日，平均次序东作之事，以务农也。”索隐刘伯庄传皆依古史作平秩音。然尚书大传曰“辩秩东作”，则是训秩为程，言便课其作程者也。正义道音导。便，程，幷如字，后同。导，训也。三春主东，故言日出。耕作在春，故言东作。命羲仲恭勤道训万民东作之事，使有程期。 </p>
<p>　　注⑧集解孔安国曰：“日中谓春分之日也。鸟，南方朱鸟七宿也。殷，正也。 </p>
<p>　　春分之昏，鸟星毕见，以正仲春之气节。转以推孟﹑季，则可知也。”正义下“中”音仲，夏﹑秋﹑冬幷同。 </p>
<p>　　注⑨集解孔安国曰：“春事既起，丁壮就功，言其民老壮分析也。”乳化曰字。 </p>
<p>　　尚书“微”作“尾”字。说*(文)*云“尾，交接也”。 </p>
<p>　　注⑩集解孔安国曰：“夏与春交，此治南方之官也。”索隐孔注未是。然则冬与秋交，何故下无其文﹖且东嵎夷，西昧谷，北幽都，三方皆言地，而夏独不言地，乃云与春交，斯不例之甚也。然南方地有名交址者，或古文略举一字名地，南交则是交址不疑也。正义羲叔主南方官，若周礼夏官卿也。 </p>
<p>　　注⑾集解孔安国曰：“为，化也。平序分南方化育之事，敬行其教，以致其功也。”索隐为依字读。春言东作，夏言南为，皆是耕作营为劝农之事。孔安国强读为“讹”字，虽则训化，解释亦甚纡回也。正义为音于伪反。命羲叔宜恭勤民事。致其种殖，使有程期也。 </p>
<p>　　注⑿集解孔安国曰：“永，长也，谓夏至之日。火，苍龙之中星，举中则七星见可知也，以正中夏之*[气]*节。”马融﹑王肃谓日长昼漏六十刻，郑玄曰五十五刻。 </p>
<p>　　注⒀集解孔安国曰：“因，谓老弱因就在田之丁壮以助农也。夏时鸟兽毛羽希少改易也。革，改也。” </p>
<p>　　注⒁正义和仲主西方之官，若周礼秋官卿也。 </p>
<p>　　注⒂集解徐广曰：“一无‘土’字。以为西者，今天水之西县也。”骃案： </p>
<p>　　郑玄曰“西者，陇西之西，今人谓之兑山”。 </p>
<p>　　注⒃集解徐广曰：“一作‘柳谷’。”骃案：孔安国曰“日入于谷而天下冥，故曰昧谷。此居治西方之官，掌秋天之政也”。 </p>
<p>　　注⒄集解孔安国曰：“秋，西方，万物成也。” </p>
<p>　　注⒅索隐虚，旧依字读，而邹诞生音墟。案：虚星主坟墓，邹氏或得其理。 </p>
<p>　　注⒆集解孔安国曰：“春言日，秋言夜，互相备也。虚，玄武之中星。亦言七星皆以秋分日见，以正三秋也。” </p>
<p>　　注[二０]集解孔安国曰：“夷，平也。老壮者在田，与夏平也。毨，理也。毛更生*(曰)*整理。” </p>
<p>　　注[二一]集解孔安国曰：“北称幽都，谓所聚也。”索隐山海经曰“北海之内有山名幽都”，盖是也。正义案：北方幽州，阴聚之地，命和叔居理之。北方之官，若周礼冬官卿。 </p>
<p>　　注[二二]索隐使和叔察北方藏伏之物，谓人畜积聚等冬皆藏伏。尸子亦曰“北方者，伏方也”。尚书作“平在朔易”。今案：大传云“便在伏物”，太史公据之而书。 </p>
<p>　　注[二三]集解孔安国曰：“日短，冬至之日也。昴，白虎之中星。亦以七星幷见，以正冬节也。”马融﹑王肃谓日短昼漏四十刻。郑玄曰四十五刻，失之。 </p>
<p>　　注[二四]集解徐广曰：“氄音茸。”骃案：孔安国曰“民入室处，鸟兽皆生氄毳细毛以自温也”。 </p>
<p>　　注[二五]索隐夫周天三百六十五度四分度之一，是天度数也。而日行迟，一岁一周天；月行疾，一月一周天。日一日行一度，月一日行十三度十九分度之七。 </p>
<p>　　至二十九日半强，月行天一澘，又逐及日而与会。一年十二会，是为十二月。 </p>
<p>　　每月二十九日过半。年分出小月六，是每岁余六日。又大岁三百六十六日，小岁三百五十五日，举全数云六十六日。其实一岁唯余十一日弱。未满三岁，已成一月，则置闰。若三年不置闰，则正月为二月。九年差三月，则以春为夏。十七年差六月，则四时皆反。以此四时不正，岁不成矣。故传曰“归余于终，事则不悖”是也。 </p>
<p>　　注[二六]集解徐广曰：“古‘暣’字。” </p>
<p>　　尧曰：“谁可顺此事﹖”①放齐曰：“嗣子丹朱开明。”②尧曰：“吁！顽凶，不用。”③尧又曰：“谁可者﹖”讙兜曰：“共工旁聚布功，可用。”④尧曰：“共工善言，其用僻，似恭漫天，不可。”⑤尧又曰：“嗟，四岳，⑥汤汤洪水滔天，浩浩怀山襄陵，⑦下民其忧，有能使治者﹖”皆曰鲧可。⑧尧曰：“鲧负命毁族，不可。”⑨岳曰：“□哉，试不可用而已。”⑩尧于是听岳用鲧。九岁，功用不成。⑾ </p>
<p>　　注①正义言将登用之嗣位也。 </p>
<p>　　注②集解孔安国曰：“放齐，臣名。”正义放音方往反。郑玄云：“帝尧胤嗣之子，名曰丹朱，开明也。”案：开，解而达也。帝王纪云：“尧娶散宜氏女，曰女皇，生丹朱。”汲頉纪年云：“后稷放帝子丹朱。”范汪荆州记云：“丹水县在丹川，尧子朱之所封也。”括地志云：“丹水故城在邓州内乡县西南百三十里。丹水故为县。” </p>
<p>　　注③集解孔安国曰：“吁，疑怪之辞。”正义左传云：“口不道忠信之言为嚚，心不则德义之经为顽。”凶，讼也。言丹朱心既顽嚚，又好争讼，不可用之。 </p>
<p>　　注④集解孔安国曰：“讙兜，臣名。”郑玄曰：“共工，水官名。”正义兜音斗侯反。 </p>
<p>　　注⑤正义漫音莫干反。共工善为言语，用意邪僻也。似于恭敬，罪恶漫天，不可用也。 </p>
<p>　　注⑥集解郑玄曰：“四岳，四时官，主方岳之事。”正义嗟叹鸿水，问四岳谁能理也。孔安国云：“四岳，即上羲和四子也。分掌四岳之诸侯，故称焉。” </p>
<p>　　注⑦集解孔安国曰：“怀，包；襄，上也。”正义汤音商，今读如字。荡荡，广平之貌。言水奔突有所涤除，地上之物为水漂流荡荡然。案：怀，藏，包裹之义，故怀为包。释言以襄为驾，驾乘牛马皆在上也。言水襄上乘陵，浩浩盛大，势若漫天。 </p>
<p>　　注⑧集解马融曰：“鲧，臣名，禹父。” </p>
<p>　　注⑨正义负音佩，依字通。负，违也。族，类也。鲧性很戾，违负教命，毁败善类，不可用也。诗云“贪人败类”也。 </p>
<p>　　注⑩正义□音异。孔安国云：“□，已；已，退也。言余人尽已，唯鲧可试，无成乃退。” </p>
<p>　　注⑾正义尔雅释天云：“载，岁也。夏曰祀，周曰年，唐﹑虞曰载。”李巡云：“各自纪事，示不相袭也。”孙炎云：“岁，取岁星行一次也。祀，取四时祭祀一讫也。年，取禾谷一熟也。载，取万物终更始也。载者，年之别名，故以载为年也。”案：功用不成，水害不息，故放退也。至明年得舜，乃殛之羽山，而用其子禹也。 </p>
<p>　　尧曰：“嗟！四岳：朕在位七十载，汝能庸命，践朕位﹖”①岳应曰：“鄙箰忝帝位。”②尧曰：“悉举贵戚及疏远隐匿者。”觽皆言于尧曰：“有矜在民闲，曰虞舜。”③尧曰：“然，朕闻之。其何如﹖”岳曰：“盲者子。父顽，母嚚，弟傲，能和以孝，烝烝治，不至奸。”④尧曰：“吾其试哉。”⑤于是尧妻之二女，⑥观其德于二女。⑦舜饬下二女于妫汭，⑧如妇礼。尧善之，乃使舜慎和五典，⑨五典能从。乃篃入百官，百官时序。宾于四门，四门穆穆，诸侯远方宾客皆敬。⑩尧使舜入山林⑾川泽，暴风雷雨，舜行不迷。尧以为圣，召舜曰：“女谋事至而言可绩，三年矣。⑿女登帝位。” </p>
<p>　　舜让于德不怿。⒀正月上日，⒁舜受终于文祖。文祖者，尧大祖也。[一五] </p>
<p>　　注①集解郑玄曰：“言汝诸侯之中有能顺事用天命者，入处我位，统治天子之事者乎？”正义孔安国云：“尧年十六，以唐侯升为天子，在位七十载，时八十六，老将求代也。” </p>
<p>　　注②正义四岳皆云，鄙俚无德，若便行天子事，是辱帝位。言己等不堪也。 </p>
<p>　　注③集解孔安国曰：“无妻曰矜。”正义矜，古顽反。 </p>
<p>　　注④集解孔安国曰：“不至于奸恶。”正义烝，之升反，进也。言父顽，母嚚，弟傲，舜皆和以孝，进之于善，不至于奸恶也。 </p>
<p>　　注⑤正义欲以二女试舜，观其理家之道也。 </p>
<p>　　注⑥正义妻音七计反。二女，娥皇、女英也。娥皇无子，女英生商均。舜升天子，娥皇为后，女英为妃。 </p>
<p>　　注⑦正义视其为德行于二女，以理家而观国也。 </p>
<p>　　注⑧集解孔安国曰：“舜所居妫水之汭。”索隐列女传云二女长曰娥皇，次曰女英。系本作“女莹”。大戴礼作“女匽”。皇甫谧云：“妫水在河东虞乡县历山西。汭，水涯也，犹洛汭、渭汭然也。”正义饬音□。下音胡亚反。汭音芮。 </p>
<p>　　舜能整齐二女以义理，下二女之心于妫汭，使行妇道于虞氏也。括地志云：“妫汭水源出蒲州河东南山。许慎云：‘水涯曰汭。’案：地记云‘河东郡青山东山中有二泉，下南流者妫水，北流者汭水。二水异源，合流出谷，西注河。妫水北曰汭也’。又云‘河东县二里故蒲膎城，舜所都也。城中有舜庙，城外有舜宅及二妃坛’。” </p>
<p>　　注⑨集解郑玄曰：“五典，五教也。盖试以司徒之职。” </p>
<p>　　注⑩集解马融曰：“四门，四方之门。诸侯髃臣朝者，舜宾迎之，皆有美德也。” </p>
<p>　　注⑾索隐尚书云“纳于大麓”，谷梁传云“林属于山曰麓”，是山足曰麓，故此以为入山林不迷。孔氏以麓训录，言令舜大录万几之政，与此不同。 </p>
<p>　　注⑿集解郑玄曰：“三年者，宾四门之后三年也。” </p>
<p>　　注⒀集解徐广曰：“音亦。今文尚书作‘不怡’。怡，怿也。”索隐古文作“不嗣”，今文作“不怡”，怡即怿也。谓辞让于德不堪，所以心意不悦怿也。 </p>
<p>　　俗本作“泽”，误尔，亦当为“怿”。 </p>
<p>　　注⒁集解马融曰：“上日，朔日也。”正义郑玄云：“帝王易代，莫不改正。 </p>
<p>　　尧正建丑，舜正建子，此时未改，故依尧正月上日也。” </p>
<p>　　注⒂集解郑玄曰：“文祖者，五府之大名，犹周之明堂。”索隐尚书帝命验曰：“五府，五帝之庙。苍曰灵府，赤曰文祖，黄曰神斗，白曰显纪，黑曰玄矩。 </p>
<p>　　唐虞谓之五府，夏谓世室，殷谓重屋，周谓明堂，皆祀五帝之所也。”正义舜受尧终帝之事于文祖也。尚书帝命验云：“帝者承天立五府，以尊天重象也。五府者，黄曰神斗。”注云：“唐虞谓之天府，夏谓之世室，殷谓之重屋，周谓之明堂，皆祀五帝之所也。文祖者，赤帝熛怒之府，名曰文祖。火精光明，文章之祖，故谓之文祖。周曰明堂。神斗者，黄帝含枢纽之府，名曰神斗。斗，主也。土精澄静，四行之主，故谓之神斗。周曰太室。显纪者，白帝招拒之府，名显纪。纪，法也。金精断割万物，故谓之显纪。 </p>
<p>　　周曰总章。玄矩者，黑帝汁光纪之府，名曰玄矩。矩，法也。水精玄味，能权轻重，故谓之玄矩。周曰玄堂。灵府者，苍帝灵威仰之府，名曰灵府。周曰青阳。” </p>
<p>　　于是帝尧老，命舜摄行天子之政，以观天命。舜乃在璇玑玉衡，以齐七政。①遂类于上帝，②禋于六宗，③望于山川，④辩于髃神。⑤揖五瑞，择吉月日，见四岳诸牧，班瑞。⑥岁二月，东巡狩，至于岱宗，祡，⑦望秩于山川。⑧遂见东方君长，合时月正日，⑨同律度量衡，⑩修五礼[一一]五玉⑿三帛⒀二生⒁一死⒂为挚，⒃如五器，卒乃复。 </p>
<p>　　⒄五月，南巡狩；八月，西巡狩；十一月，北巡狩：皆如初。归，至于祖祢庙，⒅用特牛礼。五岁一巡狩，髃后四朝。⒆篃告以言，[二０]明试以功，车服以庸。[二一]肇十有二州，决川。[二二]象以典刑，[二三]流宥五刑，[二四]鞭作官刑，[二五]扑作教刑，[二六]金作赎刑。[二七]眚隦过，赦；[二八]怙终[二九]贼，刑。[三０]钦哉，钦哉，惟刑之静哉！[三一] </p>
<p>　　注①集解郑玄曰：“璇玑，玉衡，浑天仪也。七政，日月五星也。”正义说文云：“璇，赤玉也。”案：舜虽受尧命，犹不自安，更以璇玑玉衡以正天文。玑为运转，衡为横箫，运玑使动于下，以衡望之，是王者正天文器也，观其齐与不齐。今七政齐，则己受禅为是。蔡邕云：“玉衡长八尺，孔径一寸，下端望之，以视星宿，幷县玑以象天，而以衡望之，转玑窥衡，以知星宿。玑径八尺，圆周二丈五尺而强也。”郑玄云：“运转者为玑，持正者为衡。”尚书大传云：“政者，齐中也。谓春秋冬夏天文地理人道，所以为政也，道正而万事顺成，故天道政之大也。” </p>
<p>　　注②集解郑玄曰：“礼祭上帝于圜丘。”正义五经异义云：“非时祭天谓之类，言以事类告也。时舜告摄，非常祭也。”王制云：“天子将出，类于上帝。”郑玄云：“昊天上帝谓天皇大帝，北辰之星。” </p>
<p>　　注③集解郑玄曰：“六宗，星、辰、司中、司命、风师、雨师也。”骃案：六宗义众矣。愚谓郑说为长。正义周语云“精意以享曰禋”也。孙炎云：“禋，絜敬之祭也。”案：星，五纬星也。辰，日月所会十二次也。司中、司命，文昌第五、第四星也。风师，箕星也。雨师，毕星也。孔安国云：“四时寒暑也，日月星也，水旱也。”礼祭法云：“埋少牢于大昭，祭时也。禳祈于坎坛，祭寒暑也。王宫，祭日也。夜明，祭月也。幽禜，祭星。雩禜，祭水旱也。”司马彪续汉书云：“安帝立六宗，祀于洛阳城西北亥地，礼比大社。魏因之。至晋初，荀顗言新祀，以六宗之神诸家说不同，乃废之也。” </p>
<p>　　注④集解徐广曰：“名山大川。”正义望者，遥望而祭山川也。山川，五岳、四渎也。尔雅云：“梁山，晋望也。” </p>
<p>　　注⑤集解徐广曰：“辩音班。”骃案：郑玄曰“髃神若丘陵坟衍”。正义辩音遍。谓祭髃神也。 </p>
<p>　　注⑥集解马融曰：“揖，敛也。五瑞，公侯伯子男所执，以为瑞信也。尧将禅舜，使髃牧敛之，使舜亲往班之。”正义揖音集。周礼典瑞云：“王执镇圭，尺二寸。公执桓圭，九寸。侯执信圭，七寸。伯执躬圭，五寸。子执谷璧，男执蒲璧，皆五寸。言五瑞者，王不在中也。”孔文祥云：“宋末，会稽修禹庙，于庙庭山土中得五等圭璧百余枚，形与周礼同，皆短小。此即禹会诸侯于会稽，执以礼山神而埋之。其璧今犹有在也。” </p>
<p>　　注⑦集解马融曰：“舜受终后五年之二月。”郑玄曰：“建卯之月也。祡祭东岳者，考绩。祡，燎也。”正义案：既班瑞髃后即东巡者，守土之诸侯会岱宗之岳，焚柴告至也。王者巡狩，以诸侯自专一国，威福任己，恐其壅遏上命，泽不下流，故巡行问人疾苦也。风俗通云：“太，山之尊者，一曰岱宗，始也，长也，万物之始，阴阳交代，故为五岳之长也。”案：二月，仲月也。仲，中也，言得其中也。 </p>
<p>　　注⑧正义乃以秩望祭东方诸侯境内之名山大川也。言秩者，五岳视三公，四渎视诸侯。 </p>
<p>　　注⑨集解郑玄曰：“协正四时之月数及日名，备有失误。”正义既见东方君长，乃合同四时气节，月之大小，日之甲乙，使齐一也。周礼：“太史掌正岁年以序事，颁正朔于邦国。”则节气晦朔皆天子颁之。犹恐诸侯国异，或不齐同，因巡狩合正之。 </p>
<p>　　注⑩集解郑玄曰：“律，音律；度，丈尺；量，斗斛；衡，斤两也。”正义律之十二律，度之丈尺，量之斗斛，衡之斤两，皆使天下相同，无制度长短轻重异也。汉律历志云：“虞书云‘同律度量衡’，所以齐远近，立民信也。律有十二，阳六为律，阴六为吕。律以统气类物，一曰黄钟，二曰太蔟，三曰姑洗，四曰蕤宾，五曰夷则，六曰无射。吕以旅阳宣气，一曰林钟，二曰南吕，三曰应钟，四曰大吕，五曰夹钟，六曰中吕。度者，分、寸、尺、丈、引也，所以度长短也。本起黄钟之管长，以子谷秬黍中者一黍为一分，十分为一寸，十寸为尺，十尺为丈，十丈为引，而五度审矣。量者，龠、合、升、斗、斛也，所以量多少也。本起黄钟之龠，以子谷秬黍中者千有二百实为一龠，合龠为合，十合为升，十升为斗，十斗为斛，而五量嘉矣。衡权者，铢、两、斤、钧、石也，所以称物轻重也。本起于黄钟之重，一龠容千二百黍，重十二铢，二十四铢为两，十六两为斤，三十斤为钧，四钧为石，而五权谨矣。衡，平也。权，重也。” </p>
<p>　　注⑾集解马融曰：“吉、凶、宾、军、嘉也。”正义周礼“以吉礼事邦国之鬼神只，以凶礼哀邦国之忧，以宾礼亲邦国，以军礼同邦国，以嘉礼亲万民”也。尚书尧典云“类于上帝”，吉礼也；“如丧考妣”，凶礼也；“髃后四朝”，宾礼也；大禹谟云“汝徂征”，军礼也；尧典云“女于时”，嘉礼也。女音女虑反。 </p>
<p>　　注⑿集解郑玄曰：“即五瑞也。执之曰瑞，陈列曰玉。” </p>
<p>　　注⒀集解马融曰：“三孤所执也。”郑玄曰：“帛，所以荐玉也。必三者，高阳氏后用赤缯，高辛氏后用黑缯，其余诸侯皆用白缯。”正义孔安国云：“诸侯世子执??，公之孤执玄，附庸之君执黄也。”案：三统纪推伏羲为天统，色尚赤。神农为地统，色尚黑。黄帝为人统，色尚白。少昊，黄帝子，亦尚白。 </p>
<p>　　故高阳氏又天统，亦尚亦。尧为人统，故用白。 </p>
<p>　　注⒁正义羔、雁也。郑玄注周礼大宗伯云：“羔，小羊也，取其髃不失其类也。雁，取其候时而行也。卿执羔，大夫执雁。”案：羔、雁性驯，可生为贽。 </p>
<p>　　注⒂正义雉也。马融云：“一死雉，士所执也。”案：不可生为贽，故死。 </p>
<p>　　雉，取其守介死不失节也。 </p>
<p>　　注⒃集解马融曰：“挚：二生，羔、雁，卿大夫所执；一死，雉，士所执。” (待续) <br />转载正见网</p>
<p><font color=#ffffff>(http://www.dajiyuan.com)</font></p>

<hr>

#### 本文转自<a href="https://www.epochtimes.com">大纪元</a>（国内需用<a href="https://git.io/jww">翻墙软件</a>才能访问）
> 原文：<a href="https://www.epochtimes.com/gb/9/2/9/n2423404.htm">中国第一通史：史记(3)</a>


#### 下载<a href="https://git.io/jww">翻墙软件</a>浏览<a href="https://www.epochtimes.com">大纪元</a>相关新闻：
> <li><a href="https://www.epochtimes.com/gb/20/1/16/n11798917.htm">武汉肺炎无法排除人传人 美国务院警告防疫</a></li>
> <li><a href="https://www.epochtimes.com/gb/20/1/16/n11798666.htm">武汉新冠状病毒再增死亡病例 网民冒险爆料</a></li>
> <li><a href="https://www.epochtimes.com/gb/20/1/16/n11798091.htm">日本现首例武汉肺炎 机场加强防疫</a></li>
> <li><a href="https://www.epochtimes.com/gb/20/1/16/n11796789.htm">港卫生防护中心：武汉肺炎一患者 未涉足街市 疑人传人</a></li>
> <li><a href="https://www.epochtimes.com/gb/20/1/15/n11795520.htm">新型冠状病毒 近距离接触恐人传人</a></li>
> <li><a href="https://www.epochtimes.com/gb/20/1/15/n11793955.htm">武汉肺炎疑现人传人 夫妻先后发病</a></li>

#### 下载<a href="https://git.io/jww">翻墙软件</a>浏览<a href="https://www.epochtimes.com">大纪元</a>热门新闻：
> <li><a href="https://www.epochtimes.com/gb/20/2/14/n11869946.htm">大疫下解救有道 历史启示带您闯过武汉肺炎</a></li>
> <li><a href="https://www.epochtimes.com/gb/20/2/14/n11869721.htm">【历史上的瘟疫】瘟疫中走向衰亡的古罗马帝国</a></li>
> <li><a href="https://www.epochtimes.com/gb/20/2/19/n11879753.htm">日本动画预言香港反送中与武汉肺炎爆发？</a></li>
> <li><a href="https://www.epochtimes.com/gb/20/2/12/n11864598.htm">胎记是契约？再续前世缘</a></li>
> <li><a href="https://www.epochtimes.com/gb/20/2/11/n11860850.htm">《推背图》56象之卦预言武汉肺炎惊人巧合</a></li>
> <li><a href="https://www.epochtimes.com/gb/20/2/19/n11878995.htm">【拍案惊奇】红会囤口罩 疫区粮食供应亮黄灯</a></li>
> <li><a href="https://www.epochtimes.com/gb/19/12/31/n11758244.htm">【三国英雄11】乱世枭雄袁绍（文字版）</a></li>
> <li><a href="https://www.epochtimes.com/gb/20/2/19/n11881049.htm">【新闻看点】疫情严峻3方甩锅 川普为习说好话</a></li>
> <li><a href="https://www.epochtimes.com/gb/20/2/19/n11881404.htm">北京西城成疫情重灾区 财政部员工住宅楼染疫</a></li>
> <li><a href="https://www.epochtimes.com/gb/20/2/19/n11880959.htm">当官的吃不完 贵州援助鄂州蔬菜烂在仓库</a></li>
> <li><a href="https://www.epochtimes.com/gb/20/2/19/n11879605.htm">【翻墙必看】分析：中国粮食危机再浮出水面</a></li>
> <li><a href="https://www.epochtimes.com/gb/20/2/20/n11882631.htm">传刘真装叶克膜抢救？ 经纪人：一起帮她集气</a></li>
> <li><a href="https://www.epochtimes.com/gb/20/2/19/n11879753.htm">日本动画预言香港反送中与武汉肺炎爆发？</a></li>
> <li><a href="https://www.epochtimes.com/gb/20/2/18/n11878461.htm">台歌手大支写歌呛WHO 嘲讽中共数据造假</a></li>
> <li><a href="https://www.epochtimes.com/gb/20/2/18/n11878722.htm">钟楚红庆六十岁生日 无惧疫情照常聚餐</a></li>
> <li><a href="https://www.epochtimes.com/gb/20/2/19/n11880584.htm">刘真惊传住院 夫辛龙只称：做健康检查</a></li>
> <li><a href="https://www.epochtimes.com/gb/20/2/18/n11878231.htm">新冠病毒假阴性或有4大原因 会带来何风险？</a></li>
> <li><a href="https://www.epochtimes.com/gb/20/2/19/n11879753.htm">日本动画预言香港反送中与武汉肺炎爆发？</a></li>
> <li><a href="https://www.epochtimes.com/gb/20/2/19/n11879107.htm">钻石公主号隔离仍爆高感染率 医师揭4大原因</a></li>
> <li><a href="https://www.epochtimes.com/gb/20/2/20/n11883959.htm">刘真惊传叶克膜抢救 主动脉瓣狭窄有多危险？</a></li>
> <li><a href="https://www.epochtimes.com/gb/20/2/18/n11877185.htm">芬兰3只小熊站成一圈跳舞 如童话般画面</a></li>
<hr>

#### 手机上长按并复制下面二维码分享本文章：<br><br><img src="http://d1p1.ip.zn2.us/v.php?action=qrcode&url=/gb/9/2/9/n2423404.md%231" title="分享本文章"></td><td VALIGN=TOP><a href="/gb/16/1/21/n4622075.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/wei-f1.jpg" title="中共的伪火骗局"  alt="中共的伪火骗局"></a><br><a href="https://github.com/upuqsh2796/www/blob/master/README.md?dfh#9" target="_blank"><img src="https://raw.githubusercontent.com/upuqsh2796/djy/master/gb/300/yong-h.jpg" title="永恒的见证"  alt="永恒的见证"></a><br><a href="/gb/13/9/29/n3974789.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/shang-lnz.jpg" title="善良女子被中共投男牢"  alt="善良女子被中共投男牢"></a><br><a href="/gb/16/3/16/n4663449.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/huo-z3.jpg" title="警卫目击活摘器官"  alt="警卫目击活摘器官"></a><br><a href="/gb/16/8/7/n8177641.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/huo-z4.jpg" title="证人描述活摘恐怖"  alt="证人描述活摘恐怖"></a><br><a href="/gb/10/4/19/n2881569.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/huo-z1.jpg" title="揭开活摘器官黑幕"  alt="揭开活摘器官黑幕"></a><br><a href="/gb/10/11/7/n3077476.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/ma-ks.jpg" title="马克思的成魔之路"  alt="马克思的成魔之路"></a><br><a href="/gb/14/6/9/n4173977.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/chang-zs.jpg" title="藏字石 蕴天机"  alt="藏字石 蕴天机"></a><br><a href="/gb/18/5/10/n10381511.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/st1.jpg" title="关注3亿人三退"  alt="关注3亿人三退"></a><br><a href="/gb/18/3/21/n10237682.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/jie-t.jpg" title="解体中共复兴中华"  alt="解体中共复兴中华"></a><br><a href="/gb/9/2/9/n2422991.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/gao-zs.jpg" title="中共迫害良心律师"  alt="中共迫害良心律师"></a><br><a href="/gb/18/12/9/n10900044.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/sj1.jpg" title="303万人举报江泽民"  alt="303万人举报江泽民"></a><br><a href="/gb/18/8/28/n10672014.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/sj2.jpg" title="这些官员为何起诉江泽民"  alt="这些官员为何起诉江泽民"></a><br><a href="/gb/8/12/18/n2367165.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/liangan.jpg" title="海峡两岸的强烈对比"  alt="海峡两岸的强烈对比"></a><br><a href="/gb/15/12/10/n4593139.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/jia-ndzl.jpg" title="加拿大总理的贺信"  alt="加拿大总理的贺信"></a><br><a href="/gb/11/6/17/n3289382.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/xiao-wd.jpg" title="探寻真相兼听则明"  alt="探寻真相兼听则明"></a><br><a href="/gb/18/10/27/n10812623.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/yindu.jpg" title="印度媒体报道东方"  alt="印度媒体报道东方"></a><br><a href="/gb/18/6/9/n10469652.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/xie-j.jpg" title="不一样的海外校园"  alt="不一样的海外校园"></a><br><a href="/gb/7/4/5/n1669415.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/li-up.jpg" title="从大师到徒弟的传奇"  alt="从大师到徒弟的传奇"></a><br><a href="/gb/17/5/26/n9191512.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/zfl2.jpg" title="亿万人与东方一本奇书"  alt="亿万人与东方一本奇书"></a><br><a href="/gb/13/11/27/n4020290.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/zhen-h.jpg" title="大陆见不到的震撼场面"  alt="大陆见不到的震撼场面"></a><br><a href="/gb/15/7/17/n4482910.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/dalu-sk.jpg" title="人心向善 大陆当初盛况"  alt="人心向善 大陆当初盛况"></a><br><a href="/gb/19/1/5/n10955468.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/zfl1.jpg" title="追寻真理 这书讲什么"  alt="追寻真理 这书讲什么"></a><br><a href="https://github.com/bannedbook/fanqiang/wiki" target="_blank"><img src="https://raw.githubusercontent.com/upuqsh2796/djy/master/gb/300/fq1.jpg" title="下载免费翻墙软件"  alt="下载免费翻墙软件"></a><br></td></tr></table>