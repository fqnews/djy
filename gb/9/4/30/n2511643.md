<a name="1" id="1" target="_blank"></a><span id="1"></span>
<table align=center border="0"><tr><td colspan="2" VALIGN=TOP><a href="/gb/nsc413.md#1"><img src="https://raw.githubusercontent.com/wumqet388/www/master/t/djy/1.jpg" title="大纪元"></a><a href="/gb/n24hr.md#1"><img src="https://raw.githubusercontent.com/wumqet388/www/master/t/djy/3.jpg" title="国际新闻"></a><a href="/gb/nsc413.md#1"><img src="https://raw.githubusercontent.com/wumqet388/www/master/t/djy/4.jpg" title="大陆新闻"></a><a href="/gb/news392.md#1"><img src="https://raw.githubusercontent.com/wumqet388/www/master/t/djy/5.jpg" title="评论"></a><a href="/gb/news2007.md#1"><img src="https://raw.githubusercontent.com/wumqet388/www/master/t/djy/6.jpg" title="文化"></a><a href="/gb/news2008.md#1"><img src="https://raw.githubusercontent.com/wumqet388/www/master/t/djy/7.jpg" title="生活"></a><a href="/gb/ncyule.md#1"><img src="https://raw.githubusercontent.com/wumqet388/www/master/t/djy/8.jpg" title="娱乐"></a><a href="/gb/nsc1002.md#1"><img src="https://raw.githubusercontent.com/wumqet388/www/master/t/djy/9.jpg" title="健康"><a href="/gb/nf6092.md#1"><img src="https://raw.githubusercontent.com/wumqet388/www/master/t/djy/10a.jpg" title="独家"></a><a href="/gb/nf4514.md#1"><img src="https://raw.githubusercontent.com/wumqet388/www/master/t/djy/12a.jpg" title="头条"></a></td></tr>
<tr><td colspan="2" VALIGN=TOP><a target="_blank" href="/gb/9p.md#1">社论</a> | <a target="_blank" href="/gb/nf5657.md#1">三退</a> | <a target="_blank" href="/gb/nf6124.md#1">诉江</a> | <a target="_blank" href="/gb/nf1176117.md#1">中共卖国</a> | <a target="_blank" href="/gb/nf5773.md#1">贪腐淫乱</a> | <a target="_blank" href="/gb/nf1176115.md#1">窜改历史</a> | <a target="_blank" href="/gb/nf1176107.md#1">党魁画皮</a> | <a target="_blank" href="/gb/nf1320400.md#1">中共间谍</a> | <a target="_blank" href="/gb/nf1176114.md#1">破坏传统</a> | <a target="_blank" href="https://github.com/wumqet388/ntdtv/blob/master/gb/prog447_1.md#1">恶贯满盈</a> | <a target="_blank" href="/gb/ncid278.md#1">人权</a> | <a target="_blank" href="/gb/nf1176111.md#1">迫害</a> | <a target="_blank" href="https://gitlab.com/szzdlab/mh-qikan/blob/master/README.md#1">期刊</a> | <a target="_blank" href="https://github.com/bannedbook/fanqiang/wiki">翻墙</a></p><p><a target="_blank" href="/gb/nf5562.md#1">伪火</a> | <a target="_blank" href="/gb/nf4378.md#1">问答</a> | <a target="_blank" href="/gb/nf5792.md#1">剖析</a> | <a target="_blank" href="/gb/nf5735.md#1">两岸比对</a> | <a target="_blank" href="/gb/nf6119.md#1">各国褒奖</a> | <a target="_blank" href="/gb/nf6120.md#1">民众声援</a> | <a target="_blank" href="/gb/nf1188594.md#1">难忘记忆</a> | <a target="_blank" href="/gb/nf3180.md#1">海外弘传</a> | <a target="_blank" href="/gb/nf5410.md#1">万人上访</a> | <a target="_blank" href="https://github.com/wumqet388/ntdtv/blob/master/gb/prog1530_1.md#1">和平抗议</a> | <a target="_blank" href="/gb/nf4386.md#1">支持</a> | <a target="_blank" href="/gb/nf4389.md#1">真相</a> | <a target="_blank" href="/gb/nf5790.md#1">圣缘</a> | <a target="_blank" href="/gb/nf4786.md#1">神韵</a></td></tr>
<tr><td VALIGN=TOP width="626"><h2 align=center>中国第一通史：史记(26)</h2>
<img width="600" src="https://i.epochtimes.com/assets/uploads/2020/07/Screen-Detox-i-1200x686-320x200.jpg" />
<h6></h6>
<hr>
<p>孝公元年，①河山以东强国六，与齐威﹑楚宣﹑魏惠﹑燕悼﹑韩哀﹑赵成侯幷。淮泗之闲②小国十余。楚﹑魏与秦接界。③魏筑长城，自郑滨洛以北，有上郡。楚自汉中，南有巴﹑黔中。周室微，诸侯力政，争相幷。秦僻在雍州，不与中国诸侯之会盟，夷翟遇之。孝公于是布惠，振孤寡，招战士，明功赏。 </p>
<p>　　下令国中曰：“昔我缪公自岐雍之闲，修德行武，东平晋乱，以河为界，④西霸戎翟，广地千里，天子致伯，诸侯毕贺，为后世开业，甚光美。会往者厉﹑躁﹑简公﹑出子之不宁，国家内忧，未遑外事，三晋攻夺我先君河西地，诸侯卑秦﹑丑莫大焉。献公即位，镇抚边境，徙治栎阳，且欲东伐，复缪公之故地，修缪公之政令。寡人思念先君之意，常痛于心。宾客髃臣有能出奇计强秦者，吾且尊官，与之分土。”于是乃出兵东围陕城，西斩戎之獂王。⑤ </p>
<p>　　注①集解徐广曰：“庚申也。” </p>
<p>　　注②正义幷，白浪反。谓淮泗二水。 </p>
<p>　　注③正义楚北及魏西与秦相接，北自梁州汉中郡，南有巴﹑渝，过江南有黔中﹑巫郡也。魏西界与秦相接，南自华州郑县，西北过渭水，滨洛水东岸，向北有上郡鄜州之地，皆筑长城以界秦境。洛即漆沮水也。 </p>
<p>　　注④正义即龙门河也。 </p>
<p>　　注⑤集解地理志天水有獂道县。应劭曰：“獂，戎邑，音桓。” </p>
<p>　　韂鞅闻是令下，西入秦，因景监①求见孝公。 </p>
<p>　　注①正义监，甲暂反，阉人也。 </p>
<p>　　二年，天子致胙。 </p>
<p>　　三年，韂鞅说孝公变法修刑，内务耕稼，外劝战死之赏罚，孝公善之。甘龙﹑杜挚等弗然，相与争之。卒用鞅法，百姓苦之；居三年，百姓便之。乃拜鞅为左庶长。其事在商君语中。 </p>
<p>　　七年，与魏惠王会杜平。①八年，与魏战元里，②有功。十年，韂鞅为大良造，将兵围魏安邑，降之。③十二年，作为咸阳，④筑冀阙，⑤秦徙都之。幷诸小乡聚，⑥集为大县，县一令，⑦四十一县。为田开阡陌。⑧东地渡洛。十四年，初为赋。⑨十九年，天子致伯。⑩二十年，诸侯毕贺。秦使公子少官率师会诸侯逢泽，⑾朝天子。 </p>
<p>　　注①正义在同州澄城县界也。 </p>
<p>　　注②正义祁城在同州澄城县界。 </p>
<p>　　注③集解地理志曰河东有安邑县。正义括地志云：“安邑故城在绛州夏县东北十五里，本夏之都。” </p>
<p>　　注④正义括地志云：“咸阳故城亦名渭城，在雍州咸阳县东十五里，京城北四十五里，即秦孝公徙都之者。今咸阳县，古之杜邮，白起死处。” </p>
<p>　　注⑤正义刘伯庄云：“冀犹记事，阙即象魏也。” </p>
<p>　　注⑥正义万二千五百家为乡。聚犹村落之类也。 </p>
<p>　　注⑦集解汉书百官表曰：“县令长皆秦官。万户以上为令，秩千石至六百石； </p>
<p>　　减万户为长，秩五百石至三百石。皆有丞尉。” </p>
<p>　　注⑧索隐风俗通曰：“南北曰阡，东西曰陌。河东以东西为阡，南北为陌。” </p>
<p>　　注⑨集解徐广曰：“制贡赋之法也。”索隐谯周云：“初为军赋也。” </p>
<p>　　注⑩正义伯音霸，又如字。孝公十九年，天子始封爵为霸，即太史儋云“合*(七)*十七岁而霸王出”之年，故天子致伯。桓谭新论云：“夫上古称三皇﹑五帝，而次有三王﹑五伯，此天下君之冠首也。故言三皇以道理，而五帝用德化； </p>
<p>　　三王由仁义，五伯以权智。其说之曰，无制令刑罚谓之皇；有制令而无刑罚谓之帝；赏善诛恶，诸侯朝事谓之王；兴兵约盟，以信义矫世谓之伯。” </p>
<p>　　注⑾集解徐广曰：“开封东北有逢泽。”正义括地志云：“逢泽亦名逢池，在汴州浚仪县东南十四里。” </p>
<p>　　二十一年，齐败魏马陵。① </p>
<p>　　注①正义虞喜志林云：“濮州甄城县东北六十余里有马陵，涧谷深峻，可以置伏。”按：庞涓败即此也。 </p>
<p>　　二十二年，韂鞅击魏，虏魏公子卬。封鞅为列侯，号商君。① </p>
<p>　　注①正义商州商洛县在州东八十九里，鞅所封也。契所封地。 </p>
<p>　　二十四年，与晋战雁门，①虏其将魏错。② </p>
<p>　　注①索隐纪年云“与魏战岸门”，此云“雁门”，恐声误也。又下云“败韩岸门”，盖一地也。寻秦与韩﹑魏战，不当远至雁门也。正义括地志云：“岸门在许州长社县西北二十八里，今名西武亭。” </p>
<p>　　注②正义七故反。 </p>
<p>　　孝公卒，子惠文君立。①是岁，诛韂鞅。鞅之初为秦施法，②法不行，太子犯禁。鞅曰：“法之不行，自于贵戚。君必欲行法，先于太子。太子不可黥，黥其傅师。”于是法大用，秦人治。及孝公卒，太子立，宗室多怨鞅，鞅亡，因以为反，而卒车裂以徇秦国。③ </p>
<p>　　注①索隐名驷。 </p>
<p>　　注②正义为，于伪反。 </p>
<p>　　注③集解汉书曰：“商君为法于秦，战斩一首赐爵一级，欲为官者五十石。其爵名：一为公士，二上造，三簪袅，四不更，五大夫，六官大夫，七公大夫，八公乘，九五大夫，十左庶长，十一右庶长，十二左更，十三中更，十四右更，十五少上造，十六大上造，十七驷车庶长，十八大庶长，十九关内侯，二十彻侯。” </p>
<p>　　惠文君元年，楚﹑韩﹑赵﹑蜀人来朝。二年，天子贺。三年，王冠。①四年，天子致文武胙。齐﹑魏为王。② </p>
<p>　　注①正义冠音馆。礼记云年二十行冠礼也。 </p>
<p>　　注②索隐齐威王﹑魏惠王。 </p>
<p>　　五年，阴晋人犀首①为大良造。六年，魏纳阴晋，阴晋更名宁秦。②七年，公子卬与魏战，虏其将龙贾，斩首八万。八年，魏纳河西地。九年，渡河，取汾阴﹑皮氏。③与魏王会应。④围焦，降之。⑤十年，张仪相秦。魏纳上郡十五县。⑥十一年，县义渠。⑦归魏焦﹑曲沃。⑧义渠君为臣。更名少梁曰夏阳。十二年，初腊。⑨十三年四月戊午，魏君为王，韩亦为王。⑩使张仪伐取陕，出其人与魏。 </p>
<p>　　注①集解犀首，官名。姓公孙，名衍。索隐官名，若虎牙之类。姓公孙，名衍，魏人也。正义犀音西。地理志云华阴县，故阴晋，秦惠王五年，更名宁秦，高祖八年更名华阴。 </p>
<p>　　注②集解徐广曰：“今之华阴也。” </p>
<p>　　注③集解地理志二县属河东。正义渡河东取之。括地志云：“汾阴故城俗名殷汤城，在蒲州汾阴县北也。皮氏在绛州龙门县西一里八十步，即古皮氏城也。” </p>
<p>　　注④正义应，乙陵反。括地志云：“故应城因应山为名，古之应国，在汝州鲁山县东三十里。左传云‘邘﹑晋﹑应﹑韩，武之穆也’。” </p>
<p>　　注⑤正义括地志云：“焦城在陕州城内东北百步，因焦水为名。周同姓所封，左传云虞﹑虢﹑焦﹑滑﹑霍﹑阳﹑韩﹑魏皆姬姓也。”杜预云八国皆为晋所灭。 </p>
<p>　　按：武王克商，封神农之后于焦，而后封姬姓也。 </p>
<p>　　注⑥正义今鄜﹑绥等州也。魏前纳阴晋，次纳同﹑丹二州，今纳上郡，而尽河西滨洛之地矣。 </p>
<p>　　注⑦正义地理志云北地郡义渠道，秦县也。括地志云：“宁﹑原﹑庆三州，秦北地郡，战国及春秋时为义渠戎国之地，周先公刘﹑不窋居之，古西戎也。” </p>
<p>　　注⑧正义括地志云：“曲沃在陕州*[陕]*县西南三十二里，因曲沃水为名。” </p>
<p>　　按：焦﹑曲沃二城相近，本魏地，适属秦，今还魏，故言归也。 </p>
<p>　　注⑨正义腊，卢盍反，十二月腊日也。秦惠文王始效中国为之，故云初腊。 </p>
<p>　　猎禽兽以岁终祭先祖，因立此日也。风俗通云：“礼传云‘夏曰嘉平，殷曰清祀，周曰蜡，汉改曰腊’。礼曰‘天子大蜡八，伊耆氏始为蜡’。蜡者，索也。岁十二月合聚万物而索飨之。” </p>
<p>　　注⑩正义魏襄王﹑韩宣惠王也。 </p>
<p>　　十四年，更为元年。二年，张仪与齐﹑楚大臣会啮桑。三年，韩﹑魏太子来朝。 </p>
<p>　　张仪相魏。五年，王游至北河。①七年，乐池②相秦。韩﹑赵﹑魏﹑燕﹑齐帅匈奴共攻秦。秦使庶长疾与战修鱼，虏其将申差，③败赵公子渴﹑韩太子奂，斩首八万二千。八年，张仪复相秦。九年，司马错伐蜀，灭之。④伐取赵中都﹑西阳⑤十年，韩太子苍来质。伐取韩石章。⑥伐败赵将泥。⑦伐取义渠二十五城。十一年，煷里疾攻魏焦，降之。败韩岸门，斩首万，其将犀首走。公子通封于蜀。⑧燕君让其臣子之。十二年，王与梁王会临晋。庶长疾攻赵，虏赵将庄。张仪相楚。十三年，庶长章击楚于丹阳，虏其将屈□，斩首八万；又攻楚汉中，取地六百里，置汉中郡。楚围雍氏，秦使庶长疾助韩而东攻齐，到满⑨助魏攻燕。十四年，伐楚，取召陵。丹﹑??臣，蜀⑩相壮⑾杀蜀侯来降。 </p>
<p>　　注①集解徐广曰：“戎地，在河上。”正义按：王游观北河，至灵﹑夏州之黄河也。 </p>
<p>　　注②正义乐音岳。池，徒何反。裴氏音池也。 </p>
<p>　　注③正义修鱼，韩邑也。年表云秦败我修鱼，得韩将军申差。 </p>
<p>　　注④索隐蜀西南夷旧有君长，故昌意娶蜀山氏女也。其后有杜宇，自立为王，号曰望帝。蜀王本纪曰：“张仪伐蜀，蜀王开战不胜，为仪所灭也。” </p>
<p>　　注⑤集解地理志太原有中都县。正义括地志云：“中都故县在汾州平遥县西十二里，即西都也。西阳即中阳也，在汾州隰城县东十里。地理志云西都﹑中阳属西河郡。”此云“伐取赵中都西阳”。赵世家云“秦即取我西都及中阳”。年表云“秦惠文王后元九年，取赵中都﹑西阳﹑安邑。赵武灵王十年，秦取中都安阳”。本纪﹑世家﹑年表其县名异，年岁实同，所伐唯一处，故具录之，以示后学。 </p>
<p>　　注⑥正义韩地名也。 </p>
<p>　　注⑦集解徐广曰：“将，一作‘庄’。”正义赵将名也。 </p>
<p>　　注⑧集解徐广曰：“是岁王赧元年。”索隐华阳国志曰：“赧王元年，秦惠王封子通国为蜀侯，以陈庄为相。”徐广所云，亦据国志而言之。 </p>
<p>　　注⑨正义满，或作“蒲”。秦将姓名也。 </p>
<p>　　注⑩正义二戎号也，臣伏于蜀。蜀相杀蜀侯，幷丹﹑??二国降秦。在蜀西南姚府管内，本西南夷，战国时蜀﹑滇国，唐初置??州﹑丹州也。 </p>
<p>　　注⑾集解徐广曰：“一作‘状’。” </p>
<p>　　惠王卒，子武王立。①韩﹑魏﹑齐﹑楚﹑越②皆宾从。 </p>
<p>　　注①索隐名荡。 </p>
<p>　　注②集解徐广曰：“一作‘赵’。” </p>
<p>　　武王元年，与魏惠王会临晋。①诛蜀相壮。张仪﹑魏章皆东出之魏。伐义渠﹑丹﹑??。二年，初置丞相，②煷里疾﹑甘茂为左右丞相。张仪死于魏。三年，与韩襄王会临晋外。③南公揭卒，煷里疾相韩。武王谓甘茂曰：“寡人欲容车通三川，窥周室，死不恨矣。”其秋，使甘茂﹑庶长封伐宜阳。④四年，拔宜阳，斩首六万。涉河，城武遂。⑤魏太子来朝。武王有力好戏，力士任鄙﹑乌获﹑孟说皆至大官。王与孟说举鼎，绝膑。⑥八月，武王死。⑦族孟说。 </p>
<p>　　武王取魏女为后，无子。立异母弟，是为昭襄王。⑧昭襄母楚人，姓啱氏，号宣太后。武王死时，昭襄王为质于燕，燕人送归，得立。 </p>
<p>　　注①集解徐广曰：“表云哀王。”正义按：魏惠王卒已二十五年矣。 </p>
<p>　　注②集解应劭曰：“丞者，承也。相，助也。” </p>
<p>　　注③正义外谓临晋城外。“外”字一作“水”。 </p>
<p>　　注④正义在河南府福昌县东十四里，故韩城是也。此韩之大郡，伐取之，三川路乃通也。 </p>
<p>　　注⑤集解徐广曰：“韩邑也。”正义按：此邑本属韩，近平阳。韩世家云“贞子居平阳，九世至哀侯，徙郑”。楚世家云“而韩犹服事秦者，以先王墓在平阳”。而秦之武遂去之七十里，故知近平阳。 </p>
<p>　　注⑥集解徐广曰：“一作‘桩’。”正义膑音频忍反。绝，断也。膑，胫骨也。 </p>
<p>　　注⑦集解皇览曰：“秦武王頉在扶风安陵县西北，毕陌中大頉是也。人以为周文王頉，非也。周文王頉在杜中。”正义括地志云：“秦悼武王陵在雍州咸阳县西北十五里也。” </p>
<p>　　注⑧索隐名则，一名稷。 </p>
<p>　　昭襄王元年，严君疾为相。①甘茂出之魏。二年，彗星见。②庶长壮与大臣﹑诸侯﹑公子为逆，皆诛，及惠文后皆不得良死。③悼武王后出归魏。三年，王冠。与楚王会黄棘，④与楚上庸。⑤四年，取蒲阪。⑥彗星见。 </p>
<p>　　五年，魏王来朝应亭，⑦复与魏蒲阪。六年，蜀侯辉反，⑧司马错定蜀。 </p>
<p>　　庶长奂伐楚，斩首二万。泾阳君⑨质于齐。日食，昼晦。七年，拔新城。[一０]煷里子卒。八年，使将军芈戎攻楚，取新市。⑾齐使章子，魏使公孙喜，韩使暴鸢⑿共攻楚方城，取唐眛。赵破中山，其君亡，竟死齐。魏公子劲﹑韩公子长为诸侯。⒀九年，孟尝君薛文来相秦。奂攻楚，取八城，杀其将景快。十年，楚怀王入朝秦，秦留之。薛文以金受免。⒁楼缓为丞相。十一年，齐﹑韩﹑魏﹑赵﹑宋﹑中山五国共攻秦，⒂至盐氏而还。⒃秦与韩﹑魏河北及封陵以和。⒄彗星见。楚怀王走之赵，赵不受，还之秦，即死，归葬。十二年，楼缓免，穰侯⒅魏焻为相。予楚粟五万石。 </p>
<p>　　注①正义盖封蜀郡严道县，因号严君。疾，名也。 </p>
<p>　　注②正义彗，似岁反，又先到反。 </p>
<p>　　注③集解徐广曰：“迎妇于楚者。” </p>
<p>　　注④正义棘，纪力反。盖在房﹑襄二州也。 </p>
<p>　　注⑤集解地理志汉中有上庸县。正义括地志云：“上庸，今房州竹山县及金州是也。” </p>
<p>　　注⑥正义括地志云：“蒲阪故城在蒲州河东县南二里，即尧舜所都也。” </p>
<p>　　注⑦集解徐广曰：“魏世家云会临晋。”正义应音乙陵反。 </p>
<p>　　注⑧索隐辉音辉。华阳国志曰：“秦封王子辉为蜀侯。蜀侯祭，归胙于王，后母疾之，加毒以进，王大怒，使司马错赐辉剑。”此辉不同也。 </p>
<p>　　注⑨索隐名市。 </p>
<p>　　注⑩正义楚世家云：“怀王二十九年，秦复伐楚，大破楚军，楚军死二万，杀我将军景缺。”年表云：“秦败我襄城，杀景缺。”括地志云：“许州襄城县即古新城县也。”按世家﹑年表，则“新”字误作“襄”字。 </p>
<p>　　注⑾集解晋地记曰：“江夏有新市县。” </p>
<p>　　注⑿索隐韩将姓名。 </p>
<p>　　注⒀索隐别封之邑，比之诸侯，犹商君﹑赵长安君然。 </p>
<p>　　注⒁正义金受，秦丞相姓名。免，夺其丞相。 </p>
<p>　　注⒂正义盖中山此时属赵，故云五国也。 </p>
<p>　　注⒃集解徐广曰：“盐，一作‘监’。”正义括地志云：“盐故城一名司盐城，在蒲州安邑县。”按：掌盐池之官，因称氏。 </p>
<p>　　注⒄正义年表云：“秦与魏封陵，与韩武遂以和。”按：河外陕﹑虢﹑曲沃等地。封陵在古蒲阪县西南河曲之中。武遂，近平阳地也。 </p>
<p>　　注⒅正义括地志云：“穰，邓州所理县，□古穰侯国。” </p>
<p>　　十三年，向寿伐韩，取武始。①左更白起攻新城。②五大夫礼出亡奔魏。 </p>
<p>　　任鄙为汉中守。③十四年，左更白起攻韩﹑魏于伊阙，④斩首二十四万，虏公孙喜，拔五城。十五年，大良造白起攻魏，取垣，⑤复予之。攻楚，取宛。十六年，左更错取轵及邓。⑥焻免，封公子市宛，公子悝邓，⑦魏焻陶，为诸侯。十七年，城阳君⑧入朝，及东周君来朝。秦以垣为蒲阪﹑皮氏。 </p>
<p>　　⑨王之宜阳。十八年，错攻垣﹑⑩河雍，决桥取之。⑾十九年，王为西帝，齐为东帝，皆复去之。吕礼来自归。齐破宋，宋王在魏，死温。任鄙卒。二十年，⑿王之汉中，又之上郡﹑北河。二十一年，⒀错攻魏河内。魏献安邑，秦出其人，募徙河东赐爵，赦罪人迁之。泾阳君封宛。二十二年，蒙武伐齐。河东为九县。与楚王会宛。与赵王会中阳。⒁二十三年，尉斯离⒂与三晋﹑燕伐齐，破之济西。王与魏王会宜阳，与韩王会新城。 </p>
<p>　　二十四年，与楚王会鄢，⒃又会穰。秦取魏安城，⒄至大梁，燕﹑赵救之，秦军去。魏焻免相。二十五年，拔赵二城。与韩王会新城，与魏王会新明邑。二十六年，赦罪人迁之穰。侯焻复相。二十七年，错攻楚。赦罪人迁之南阳。⒅白起攻赵，取代光狼城。⒆又使司马错发陇西，因蜀攻楚黔中，[二０]拔之。 </p>
<p>　　二十八年，大良造白起攻楚，取鄢﹑邓，[二一]赦罪人迁之。二十九年，大良造白起攻楚，取郢为南郡，[二二]楚王走。周君来。王与楚王会襄陵。[二三]白起为武安君。[二四]三十年，蜀守若伐楚，取巫郡，[二五]及江南为黔中郡。 </p>
<p>　　[二六]三十一年，白起伐魏，取两城。楚人反我江南。[二七]三十二年，相穰侯攻魏，至大梁，破暴鸢，斩首四万，鸢走，魏入三县请和。三十三年，客卿胡*(伤)**[阳]*攻魏卷﹑[二八]蔡阳﹑长社，取之。[二九]击芒卯华阳，破之，[三０]斩首十五万。魏入南阳以和。[三一]三十四年，秦与魏﹑韩上庸地为一郡，南阳免臣迁居之。三十五年，佐韩﹑魏﹑楚伐燕。初置南阳郡。[三二]三十六年，客卿醦攻齐，取刚﹑寿，[三三]予穰侯。三十八年，中更胡*(伤)**[阳]*攻赵阏与，[三四]不能取。四十年，悼太子死魏，归葬芷阳。[三五]四十一年夏，攻魏，取邢丘﹑怀。[三六]四十二年，安国君为太子。十月，宣太后薨，[三七]葬芷阳郦山。[三八]九月，穰侯出之陶。四十三年，武安君白起攻韩，拔九城，斩首五万。四十四年，攻韩南*(郡)**[阳]*，取之。四十五年，五大夫贲[三九]攻韩，取十城。叶阳君[四０]悝出之国，未至而死。四十七年，秦攻韩上党，上党降赵，秦因攻赵，赵发兵击秦，相距。秦使武安君白起击，大破赵于长平，四十余万尽杀之。四十八年十月，韩献垣雍。[四一]秦军分为三军。武安君归。王龁将伐赵*(武安)*皮牢，拔之。司马梗北定太原，尽有韩上党。正月，兵罢，复守上党。其十月，五大夫陵攻赵邯郸。四十九年正月，益发卒佐陵。陵战不善，免，王龁代将。其十月，将军张唐攻魏，为蔡尉[四二]捐弗守，还斩之。五十年十月，武安君白起有罪，为士伍，迁阴密。[四三]张唐攻郑，拔之。十二月，益发卒军汾城旁。[四四]武安君白起有罪，死。龁攻邯郸，不拔，去，还奔汾军。二月余攻晋军，斩首六千，晋楚流死河二万人。[四五]攻汾城，□从唐拔宁[四六]新中，[四七]宁新中更名安阳。[四八]初作河桥。 </p>
<p>　　[四九] </p>
<p>　　注①集解地理志魏郡有武始县。正义括地志云：“武始故城在洛州武始县西南十里。” </p>
<p>　　注②正义白起传云：“白起为左庶长，将而击韩之新城。”括地志云：“洛州伊阙县本是汉新城县，隋文帝改为伊阙，在洛州南七十里。” </p>
<p>　　注③集解汉书百官表曰：“郡守，秦官。” </p>
<p>　　注④正义括地志云：“伊阙在洛州南十九里。注水经云‘昔大禹疏龙门以通水，两山相对，望之若阙，伊水历其闲，故谓之伊阙’。”按：今洛南犹谓之龙门也。 </p>
<p>　　注⑤正义垣音袁。前秦取蒲阪，复以蒲阪与魏，魏以为垣。今又取魏垣，复与之，后秦以为蒲阪皮氏。 </p>
<p>　　注⑥集解地理志河内有轵县，南阳有邓县。正义括地志云：“故轵城在怀州济源县东南十三里，故邓城在怀州河阳县西三十一里，幷六国时魏邑也。”按： </p>
<p>　　二城相连，故云及也。 </p>
<p>　　注⑦索隐悝号高陵君，初封于彭，昭襄王弟也。 </p>
<p>　　注⑧正义括地志云：“濮州雷泽县本汉郕阳县，古郕伯姬姓之国，周武王封弟季载于郕，其后迁城之阳也。” </p>
<p>　　注⑨索隐“为”当为“易”，盖字讹也。正义蒲阪，今河东县也。皮氏故城在绛州龙门县西一里八十步。 </p>
<p>　　注⑩正义盖蒲阪﹑皮氏又归魏，魏复以为垣，今重攻取之也。 </p>
<p>　　注⑾集解徐广曰：“汲頉纪年云魏哀王二十四年，改宜阳曰河雍，改向曰高平。向在轵之西。” </p>
<p>　　注⑿集解徐广曰：“秦地有父马生驹。” </p>
<p>　　注⒀集解徐广曰：“有牡马生牛而死。” </p>
<p>　　注⒁集解地理志西河有中阳县。 </p>
<p>　　注⒂索隐尉，秦官。斯离，其姓名。正义尉，都尉。斯离，名也。 </p>
<p>　　注⒃正义鄢，于建反，又音偃。括地志云：“故偃城在襄州安养县北三里，古郾子之国也。” </p>
<p>　　注⒄集解地理志汝南有安城县。正义括地志云：“安城在豫州汝阳县东南十七里。” </p>
<p>　　注⒅正义南阳及上迁之穰，皆今邓州也。 </p>
<p>　　注⒆正义括地志云：“光狼故城在今泽州高平县西二十里。” </p>
<p>　　注[二０]正义今黔府也。 </p>
<p>　　注[二一]正义鄢邓二城幷在襄州。 </p>
<p>　　注[二二]正义括地志云：“郢城在荆州江陵县东北六里，楚平王筑都之地也。” </p>
<p>　　注[二三]集解地理志河东有襄陵县。正义括地志云：“襄陵在晋州临汾县东南三十五里。阚骃十三州志云襄陵，晋大夫犨邑也。” </p>
<p>　　注[二四]正义言能抚养军士，战必克，得百姓安集，故号武安。故城在*(潞)**[洛]*州武安县西南五十里。七国时赵邑，□赵奢救阏与处也。 </p>
<p>　　注[二五]正义华阳国志张若为蜀中郡守。括地志云：“巫郡在夔州东百里。” </p>
<p>　　注[二六]正义括地志云：“黔中故城在辰州沅陵县西二十里。江南，今黔府亦其地也。” </p>
<p>　　注[二七]正义黔中郡反归楚。 </p>
<p>　　注[二八]集解地理志河南有卷县。正义卷音丘袁反。括地志云：“故卷城在郑州原武县西北七里，即衡雍也。” </p>
<p>　　注[二九]集解地理志颍川有长社县。正义括地志云：“蔡阳，今豫州上蔡水之阳，古城在豫州北七十里。长社故城在许州长社县西一里。皆魏邑也。” </p>
<p>　　注[三０]集解司马彪曰：“华阳，亭名，在密县。”索隐芒卯，魏将。谯周云孟卯也。正义括地志云：“故华城在郑州管城县南三十里。国语云史伯对郑桓公，虢﹑郐十邑，华其一也。华阳□此城也。”按：是时韩﹑赵聚兵于华阳攻秦，□此矣。 </p>
<p>　　注[三一]集解徐广曰：“河内修武，古曰南阳，秦始皇更名河内，属魏地。荆州之南阳郡，本属韩地。”正义括地志云：“怀获嘉县□古之南阳。杜预云在晋州山南河北，故曰南阳。秦破芒卯军，斩首十五万，魏入南阳以和。” </p>
<p>　　注[三二]正义今邓州也。前已属秦，秦置南阳郡，在汉水之北。释名云：“在中国之南而居阳地，故以为名焉。”张衡南都赋云：“陪京之南，居汉之阳。” </p>
<p>　　注[三三]正义括地志云：“故刚城在兖州龚丘县界。寿，郓州之县。” </p>
<p>　　注[三四]集解孟康曰：“音焉与，邑名，在上党□县西。”正义阏，于达反。与音预。阏与聚城一名乌苏城，在潞州铜鞮县西北二十里，赵奢破秦军处。又仪州和顺县□古阏与城，亦云赵奢破秦军处。然仪州与潞州相近，二所未详。又阏与山在洺州武安县西南五十里，赵奢拒秦军于阏与，□山北也。按：阏与山在武安故城西南，又近武安故城，盖仪州是所封故地。 </p>
<p>　　注[三五]集解徐广曰：“今霸陵。”正义括地志云：“芷阳在雍州蓝田县西六里。 </p>
<p>　　三秦记云*[白]*鹿原东有霸川之西阪，故芷阳也。” </p>
<p>　　注[三六]集解徐广曰：“邢丘在平皋。”骃案：韩诗外传武王伐纣，到于邢丘，勒兵于宁，更名邢丘曰怀，宁曰修武。正义括地志云：“平皋故城本邢丘邑，汉置平皋县，在怀州武德县东南二十里。故怀城，周之怀邑，在怀州武陟县西十一里。” </p>
<p>　　注[三七]集解徐广曰：“芈氏。” </p>
<p>　　注[三八]正义郦，力知反，在雍州新丰县南十四里也。 </p>
<p>　　注[三九]正义音奔。五大夫，官。疑贲，名也。 </p>
<p>　　注[四０]集解一云“华阳”。正义叶，书涉反。 </p>
<p>　　注[四一]集解司马彪曰：“河南卷县有垣雍城。” </p>
<p>　　注[四二]正义为，于伪反。蔡，姓；尉，名。 </p>
<p>　　注[四三]集解如淳曰；“尝有爵而以罪夺爵，皆称士伍。”正义括地志云：“阴密故城在泾州鹑觚县西，□古密须国也。” </p>
<p>　　注[四四]正义括地志云：“临汾故城在绛州正平县东北二十五里，□古临汾县城也。”按：汾城□此城是也。 </p>
<p>　　注[四五]集解徐广曰：“楚，一作‘走’。”正义按：此时无楚军，“走”字是也。 </p>
<p>　　注[四六]集解徐广曰：“一作‘曼’。此赵邑也。” </p>
<p>　　注[四七]正义唐，今晋州平阳，尧都也。括地志云：“宁新中，七国时魏邑，秦昭襄王拔魏宁新中，更名安阳城，□今相州外城是也。” </p>
<p>　　注[四八]集解徐广曰：“魏郡有安阳县。”正义今相州外城古安阳城。 </p>
<p>　　注[四九]正义此桥在同州临晋县东，渡河至蒲州，今蒲津桥也。 </p>
<p>　　五十一年，将军摎攻韩，取阳城﹑负黍，①斩首四万。攻赵，取二十余县，首虏九万。西周君②背秦，与诸侯约从，将天下锐兵出伊阙攻秦，令秦毋得通阳城。于是秦使将军摎攻西周。西周君走来自归，顿首受罪，尽献其邑三十六城，口三万。秦王受献，归其君于周。五十二年，周民东亡，其器九鼎入秦。 </p>
<p>　　③周初亡。 </p>
<p>　　注①正义今河南府县也。负黍亭在阳城县西南三十五里，本周邑，亦时属韩也。 </p>
<p>　　注②正义武公。 </p>
<p>　　注③正义器谓宝器。禹贡金九牧，铸鼎于荆山下，各象九州之物，故言九鼎。 </p>
<p>　　历殷至周赧王十九年，秦昭王取九鼎，其一飞入泗水，余八入于秦中。 </p>
<p>　　五十三年，天下来宾。魏后，秦使摎伐魏，取吴城。①韩王入朝，魏委国听令。五十四年，王郊见上帝于雍。五十六年秋，昭襄王卒，子孝文王立。②尊唐八子为唐太后，③而合其葬于先王。④韩王衰绖入吊祠，诸侯皆使其将相来吊祠，视丧事。 </p>
<p>　　注①集解徐广曰：“在大阳。”正义括地志云：“虞城故城在陕州河北县东北五十里虞山之上，亦名吴山，周武王封弟虞仲于周之北故夏墟吴城，□此城也。” </p>
<p>　　注②索隐名柱，五十三而立，立一年卒，葬寿陵。子庄襄王。 </p>
<p>　　注③集解徐广曰：“八子者，妾媵之号，姓唐。”正义孝文王之母也。先死，故尊之。晋灼云：“除皇后，自昭仪以下，秩至百石，凡十四等。”汉书外戚传云：“八子视千石，比中更。” </p>
<p>　　注④正义以其母唐太后与昭王合葬。 </p>
<p>　　孝文王元年，赦罪人，修先王功臣，曪厚亲戚，弛苑囿。孝文王除丧，十月己亥□位，三日辛丑卒，子庄襄王立。① </p>
<p>　　注①索隐名子楚。三十二而立，立三年卒，葬阳陵。纪作“四年”。 </p>
<p>　　庄襄王元年，大赦罪人，修先王功臣，施德厚骨肉而布惠于民。东周君与诸侯谋秦，秦使相国吕不韦诛之，尽入其国。秦不绝其祀，以阳人地①赐周君，奉其祭祀。使蒙骜伐韩，韩献成皋﹑巩。②秦界至大梁，初置三川郡。③二年，使蒙骜攻赵，定太原。三年，蒙骜攻魏高都﹑汲，④拔之。攻赵榆次﹑新城﹑狼孟，⑤取三十七城。⑥四月日食。*(四年)*王龁攻上党。⑦初置太原郡。⑧魏将无忌率五国兵击秦，⑨秦却于河外。⑩蒙骜败，解而去。五月丙午，庄襄王卒，子政立，是为秦始皇帝。 </p>
<p>　　注①集解地理志河南梁县有阳人聚。 </p>
<p>　　注②正义括地志云：“洛州泛水县古*(之)**[东]*虢国，亦郑之制邑，又名虎牢，汉之成皋。”巩，恭勇反，今洛州巩县。尔时秦灭东周，韩亦得其地，又献于秦。 </p>
<p>　　注③集解韦昭曰：“有河﹑洛﹑伊，故曰三川。”骃案：地理志汉高祖更名河南郡。 </p>
<p>　　注④集解徐广曰：“一作‘波’。波县亦在河内。”正义汲音急。括地志云：“高都故城今泽州是。汲故城在韂州所理汲县西南二十五里。孟康云汉波县，今郗城是也。”括地志云：“故郗城在怀州河内县西三十二里。左传云苏忿生十二邑，郗其一也。” </p>
<p>　　注⑤正义括地志云：“榆次，幷州县，□古榆次地也。新城一名小平城，在朔州善阳县西南四十七里。狼孟故城在幷州阳曲县东北二十六里。” </p>
<p>　　注⑥正义案：取三十七城，幷代﹑朔三州之地矣。 </p>
<p>　　注⑦正义上党又反秦，故攻之。 </p>
<p>　　注⑧正义上党以北皆太原地，□上三十七城也。 </p>
<p>　　注⑨正义信陵君也。率燕﹑赵﹑韩﹑楚﹑魏之兵击秦也。 </p>
<p>　　注⑩正义蒙骜被五国兵败，遂解而却至于河外。河外，陕﹑华二州也。 </p>
<p>　　秦王政立二十六年，初幷天下为三十六郡，号为始皇帝。①始皇帝五十一年而崩，子胡亥立，是为二世皇帝。②三年，诸侯幷起叛秦，赵高杀二世，立子婴。子婴立月余，诸侯诛之，遂灭秦。其语在始皇本纪中。 </p>
<p>　　注①索隐十三而立，立三十七年崩，葬郦山。 </p>
<p>　　注②索隐十二年立。纪云二十一。立三年，葬宜春。秦自襄公至二世，凡六百一十七岁。此实本纪而注别举之，以非本文耳。 </p>
<p>　　太史公曰：秦之先为嬴姓。其后分封，以国为姓，有徐氏﹑郯氏﹑莒氏﹑终黎氏﹑①运奄氏﹑菟裘氏﹑将梁氏﹑黄氏﹑江氏﹑修鱼氏﹑白冥氏﹑蜚廉氏﹑秦氏。然秦以其先造父封赵城，为赵氏。 </p>
<p>　　注①集解徐广曰：“世本作‘钟离’。”应劭曰：“氏姓注云有姓终黎者是。” </p>
<p>　　【索隐述赞】柏翳佐舜，皂斿是旌。蜚廉事纣，石旘斯营。造父善驭，封之赵城。非子息马，厥号秦嬴。礼乐射御，西垂有声。襄公救周，始命列国。金祠白帝，龙祚水德。祥应陈宝，妖除丰特。里奚致霸，韂鞅任刻。厥后吞幷，卒成凶慝</p>
<p><font color=#ffffff>(http://www.dajiyuan.com)</font></p>

<hr>


<strong>相关新闻：</strong>
<li><a href="/gb/9/2/3/n2416822.md#1">测字解文话中共(3)</a></li>
<li><a href="/gb/9/2/3/n2416826.md#1">测字解文话中共(4)</a></li>
<li><a href="/gb/9/2/15/n2430794.md#1">一部智慧的兵书 《六韬》(4)</a></li>
<li><a href="/gb/9/2/15/n2430799.md#1">一部智慧的兵书 《六韬》(5)</a></li>
<li><a href="/gb/9/2/15/n2430806.md#1">中国第一通史：史记(7)</a></li>
<li><a href="/gb/9/2/22/n2438112.md#1">一部智慧的兵书 《六韬》(6)</a></li>
<li><a href="/gb/9/2/22/n2438118.md#1">中国第一通史：史记(8)</a></li>
<li><a href="/gb/9/2/22/n2438122.md#1">中国第一通史：史记(9)</a></li>
<li><a href="/gb/9/2/22/n2438124.md#1">中国第一通史：史记(11)</a></li>
<li><a href="/gb/9/2/26/n2442685.md#1">从诸葛亮鞠躬尽瘁 看三国演义之义</a></li>
<hr>


<strong>编辑推荐：</strong>
<li><a href="/gb/20/2/22/n11887949.md#1">美参议员：中共刻意控制新冠病毒信息流动</a></li>
<li><a href="/gb/18/7/25/n10588772.md#1" target="_blank">广州市“李一哲”炮打文革的闹剧</a></li><li><a href="/gb/16/8/7/n8177641.md?dfh#1" target="_blank">证人描述活摘恐怖</a></li><li><a href="/gb/16/5/13/n7891043.md#1" target="_blank">永恒的感恩</a></li>
<hr>

<strong>热门新闻：</strong>
<li><a href="/gb/20/7/6/n12237076.md#1">强制五个孩子戒“网瘾” 结果震惊妈妈</a></li>
<li><a href="/gb/20/4/23/n12056338.md#1">清朝世界首富伍秉鉴 缔造欧美商界传说</a></li>
<li><a href="/gb/20/7/6/n12236101.md#1">纵横破解：预言与人生（下）</a></li>
<li><a href="/gb/20/5/23/n12131413.md#1">【馨香雅句】为何韩国越南兴起汉字复活</a></li>
<li><a href="/gb/20/5/27/n12141489.md#1">【康熙大帝】远赴朔漠 三征葛尔丹</a></li>
<li><a href="/gb/20/7/9/n12244575.md#1">【重播】彭斯在“支持警察”集会上发表讲话</a></li>
<li><a href="/gb/20/7/9/n12244325.md#1">【珍言真语】白兵：拒当中共奴隶 不自我审查</a></li>
<li><a href="/gb/20/7/9/n12244501.md#1">【重播】川普签署《拉美裔繁荣倡议》行政令</a></li>
<li><a href="/gb/20/7/8/n12240778.md#1">日籍女生染疫 台湾采检213人抗体 结果出炉</a></li>
<li><a href="/gb/20/7/8/n12240842.md#1">上海暴雨“中国第一高楼”多层楼漏水严重</a></li>
<li><a href="/gb/20/7/8/n12241667.md#1">贵州公交司机疑报复社会 中共禁媒体报导真相</a></li>
<li><a href="/gb/20/7/7/n12239433.md#1">复出不顺转当网红？范冰冰抖音昵称引热议</a></li>
<li><a href="/gb/20/7/8/n12241972.md#1">乐视退市 中国半个娱乐圈明星血本无归</a></li>
<li><a href="/gb/20/7/8/n12242228.md#1">邓紫棋拿麦克风飙高音 罩中的玻璃杯瞬间炸裂</a></li>
<li><a href="/gb/20/7/9/n12245108.md#1">美籍富商丈夫惊爆破产 港女星叶玉卿回应</a></li>
<li><a href="/gb/20/7/7/n12239842.md#1">黄秋生叹港片艰难 吁观众撑《死因无可疑》</a></li>
<li><a href="/gb/20/7/9/n12243004.md#1">世卫承认中共肺炎可空气传染 做到4点预防</a></li>
<li><a href="/gb/20/7/7/n12239200.md#1">中国又现鼠疫  医师：鼠疫发展到这阶段更危险</a></li>
<li><a href="/gb/20/7/8/n12240757.md#1">小狗年龄如何换算成人类的？ 研究：非乘以7</a></li>
<li><a href="/gb/20/7/8/n12241753.md#1">盖被吹冷气很舒服？吹冷气一定注意2件事</a></li>
<li><a href="/gb/20/7/8/n12240967.md#1">溺水时灵魂出窍 小女孩看见自己的身体</a></li>
<hr>

<strong>本文转自<a href="https://www.epochtimes.com">大纪元</a>（国内需用<a href="https://github.com/bannedbook/fanqiang/wiki">翻墙软件</a>才能访问）</strong><p>下载<a href="https://github.com/bannedbook/fanqiang/wiki">翻墙软件</a>浏览原文：<a href="https://www.epochtimes.com/gb/9/4/30/n2511643.htm">中国第一通史：史记(26)</a></p><hr>

<strong>手机上长按并复制下面二维码分享本文章：</strong><br><br><img src="http://d1p1.ip.zn2.us/v.php?action=qrcode&url=/gb/9/4/30/n2511643.md%231" title="分享本文章"></td><td VALIGN=TOP><a href="/gb/16/1/21/n4622075.md?dfh#1" target="_blank"><img src="https://raw.githubusercontent.com/wumqet388/djy/master/gb/300/wei-f1.jpg" title="中共的伪火骗局"  alt="中共的伪火骗局"></a><br><a href="https://github.com/wumqet388/www/blob/master/README.md?dfh#9" target="_blank"><img src="https://raw.githubusercontent.com/wumqet388/djy/master/gb/300/yong-h.jpg" title="永恒的见证"  alt="永恒的见证"></a><br><a href="/gb/13/9/29/n3974789.md?dfh#1" target="_blank"><img src="https://raw.githubusercontent.com/wumqet388/djy/master/gb/300/shang-lnz.jpg" title="善良女子被中共投男牢"  alt="善良女子被中共投男牢"></a><br><a href="/gb/16/3/16/n4663449.md?dfh#1" target="_blank"><img src="https://raw.githubusercontent.com/wumqet388/djy/master/gb/300/huo-z3.jpg" title="警卫目击活摘器官"  alt="警卫目击活摘器官"></a><br><a href="/gb/16/8/7/n8177641.md?dfh#1" target="_blank"><img src="https://raw.githubusercontent.com/wumqet388/djy/master/gb/300/huo-z4.jpg" title="证人描述活摘恐怖"  alt="证人描述活摘恐怖"></a><br><a href="/gb/10/4/19/n2881569.md?dfh#1" target="_blank"><img src="https://raw.githubusercontent.com/wumqet388/djy/master/gb/300/huo-z1.jpg" title="揭开活摘器官黑幕"  alt="揭开活摘器官黑幕"></a><br><a href="/gb/10/11/7/n3077476.md?dfh#1" target="_blank"><img src="https://raw.githubusercontent.com/wumqet388/djy/master/gb/300/ma-ks.jpg" title="马克思的成魔之路"  alt="马克思的成魔之路"></a><br><a href="/gb/14/6/9/n4173977.md?dfh#1" target="_blank"><img src="https://raw.githubusercontent.com/wumqet388/djy/master/gb/300/chang-zs.jpg" title="藏字石 蕴天机"  alt="藏字石 蕴天机"></a><br><a href="/gb/18/5/10/n10381511.md?dfh#1" target="_blank"><img src="https://raw.githubusercontent.com/wumqet388/djy/master/gb/300/st1.jpg" title="关注3亿人三退"  alt="关注3亿人三退"></a><br><a href="/gb/18/3/21/n10237682.md?dfh#1" target="_blank"><img src="https://raw.githubusercontent.com/wumqet388/djy/master/gb/300/jie-t.jpg" title="解体中共复兴中华"  alt="解体中共复兴中华"></a><br><a href="/gb/9/2/9/n2422991.md?dfh#1" target="_blank"><img src="https://raw.githubusercontent.com/wumqet388/djy/master/gb/300/gao-zs.jpg" title="中共迫害良心律师"  alt="中共迫害良心律师"></a><br><a href="/gb/18/12/9/n10900044.md?dfh#1" target="_blank"><img src="https://raw.githubusercontent.com/wumqet388/djy/master/gb/300/sj1.jpg" title="303万人举报江泽民"  alt="303万人举报江泽民"></a><br><a href="/gb/18/8/28/n10672014.md?dfh#1" target="_blank"><img src="https://raw.githubusercontent.com/wumqet388/djy/master/gb/300/sj2.jpg" title="这些官员为何起诉江泽民"  alt="这些官员为何起诉江泽民"></a><br><a href="/gb/8/12/18/n2367165.md?dfh#1" target="_blank"><img src="https://raw.githubusercontent.com/wumqet388/djy/master/gb/300/liangan.jpg" title="海峡两岸的强烈对比"  alt="海峡两岸的强烈对比"></a><br><a href="/gb/15/12/10/n4593139.md?dfh#1" target="_blank"><img src="https://raw.githubusercontent.com/wumqet388/djy/master/gb/300/jia-ndzl.jpg" title="加拿大总理的贺信"  alt="加拿大总理的贺信"></a><br><a href="/gb/11/6/17/n3289382.md?dfh#1" target="_blank"><img src="https://raw.githubusercontent.com/wumqet388/djy/master/gb/300/xiao-wd.jpg" title="探寻真相兼听则明"  alt="探寻真相兼听则明"></a><br><a href="/gb/18/10/27/n10812623.md?dfh#1" target="_blank"><img src="https://raw.githubusercontent.com/wumqet388/djy/master/gb/300/yindu.jpg" title="印度媒体报道东方"  alt="印度媒体报道东方"></a><br><a href="/gb/18/6/9/n10469652.md?dfh#1" target="_blank"><img src="https://raw.githubusercontent.com/wumqet388/djy/master/gb/300/xie-j.jpg" title="不一样的海外校园"  alt="不一样的海外校园"></a><br><a href="/gb/7/4/5/n1669415.md?dfh#1" target="_blank"><img src="https://raw.githubusercontent.com/wumqet388/djy/master/gb/300/li-up.jpg" title="从大师到徒弟的传奇"  alt="从大师到徒弟的传奇"></a><br><a href="/gb/17/5/26/n9191512.md?dfh#1" target="_blank"><img src="https://raw.githubusercontent.com/wumqet388/djy/master/gb/300/zfl2.jpg" title="亿万人与东方一本奇书"  alt="亿万人与东方一本奇书"></a><br><a href="/gb/13/11/27/n4020290.md?dfh#1" target="_blank"><img src="https://raw.githubusercontent.com/wumqet388/djy/master/gb/300/zhen-h.jpg" title="大陆见不到的震撼场面"  alt="大陆见不到的震撼场面"></a><br><a href="/gb/15/7/17/n4482910.md?dfh#1" target="_blank"><img src="https://raw.githubusercontent.com/wumqet388/djy/master/gb/300/dalu-sk.jpg" title="人心向善 大陆当初盛况"  alt="人心向善 大陆当初盛况"></a><br><a href="/gb/19/1/5/n10955468.md?dfh#1" target="_blank"><img src="https://raw.githubusercontent.com/wumqet388/djy/master/gb/300/zfl1.jpg" title="追寻真理 这书讲什么"  alt="追寻真理 这书讲什么"></a><br><a href="https://github.com/bannedbook/fanqiang/wiki" target="_blank"><img src="https://raw.githubusercontent.com/wumqet388/djy/master/gb/300/fq1.jpg" title="下载免费翻墙软件"  alt="下载免费翻墙软件"></a><br></td></tr></table>