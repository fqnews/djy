<a name="1" id="1" target="_blank"></a><span id="1"></span>
<table border="0"><tr><td colspan="2" VALIGN=TOP><a href="/gb/nsc413.md#1"><img src="https://raw.githubusercontent.com/upuqsh2796/www/master/t/djy/1.jpg" title="大纪元"></a><a href="/gb/n24hr.md#1"><img src="https://raw.githubusercontent.com/upuqsh2796/www/master/t/djy/3.jpg" title="国际新闻"></a><a href="/gb/nsc413.md#1"><img src="https://raw.githubusercontent.com/upuqsh2796/www/master/t/djy/4.jpg" title="大陆新闻"></a><a href="/gb/news392.md#1"><img src="https://raw.githubusercontent.com/upuqsh2796/www/master/t/djy/5.jpg" title="评论"></a><a href="/gb/news2007.md#1"><img src="https://raw.githubusercontent.com/upuqsh2796/www/master/t/djy/6.jpg" title="文化"></a><a href="/gb/news2008.md#1"><img src="https://raw.githubusercontent.com/upuqsh2796/www/master/t/djy/7.jpg" title="生活"></a><a href="/gb/ncyule.md#1"><img src="https://raw.githubusercontent.com/upuqsh2796/www/master/t/djy/8.jpg" title="娱乐"></a><a href="/gb/nsc1002.md#1"><img src="https://raw.githubusercontent.com/upuqsh2796/www/master/t/djy/9.jpg" title="健康"><a href="https://www.youlucky.com"><img src="https://raw.githubusercontent.com/upuqsh2796/www/master/t/djy/10.jpg" title="购物"></a><a href="https://donate.epochtimes.com/?utm_medium=epochtimes&utm_source=referral&utm_campaign=donate_button_djyarticleheader"><img src="https://raw.githubusercontent.com/upuqsh2796/www/master/t/djy/12.jpg" title="捐款"></a></td></tr>
<tr><td colspan="2" VALIGN=TOP><a target="_blank" href="/gb/9p.md#1">社论</a> | <a target="_blank" href="/gb/nf5657.md#1">三退</a> | <a target="_blank" href="/gb/nf6123.md#1">诉江</a> | <a target="_blank" href="/gb/nf1176117.md#1">中共卖国</a> | <a target="_blank" href="/gb/nf5773.md#1">贪腐淫乱</a> | <a target="_blank" href="/gb/nf1176115.md#1">窜改历史</a> | <a target="_blank" href="/gb/nf1176107.md#1">党魁画皮</a> | <a target="_blank" href="/gb/nf1320400.md#1">中共间谍</a> | <a target="_blank" href="/gb/nf1176114.md#1">破坏传统</a> | <a target="_blank" href="/gb/nf5287.md#1">恶贯满盈</a> | <a target="_blank" href="/gb/ncid278.md#1">人权</a> | <a target="_blank" href="/gb/nf1176111.md#1">迫害</a> | <a target="_blank" href="/gb/nf1235328.md#1">书籍</a> | <a target="_blank" href="https://github.com/bannedbook/fanqiang/wiki">翻墙</a></p><p><a target="_blank" href="/gb/nf5562.md#1">伪火</a> | <a target="_blank" href="/gb/nf4378.md#1">问答</a> | <a target="_blank" href="/gb/nf5792.md#1">剖析</a> | <a target="_blank" href="/gb/nf5735.md#1">两岸比对</a> | <a target="_blank" href="/gb/nf6119.md#1">各国褒奖</a> | <a target="_blank" href="/gb/nf6120.md#1">民众声援</a> | <a target="_blank" href="/gb/nf1188594.md#1">难忘记忆</a> | <a target="_blank" href="/gb/nf3180.md#1">海外弘传</a> | <a target="_blank" href="/gb/nf5410.md#1">万人上访</a> | <a target="_blank" href="https://github.com/upuqsh2796/ntdtv/blob/master/gb/prog1530_1.md#1">和平抗议</a> | <a target="_blank" href="/gb/nf4386.md#1">支持</a> | <a target="_blank" href="/gb/nf4389.md#1">真相</a> | <a target="_blank" href="/gb/nf5790.md#1">圣缘</a> | <a target="_blank" href="/gb/nf4786.md#1">神韵</a></td></tr>
<tr><td VALIGN=TOP width="626"><h2 align=center>呻吟语(六)</h2>

<h6></h6>
<hr>
<p>正大光明，透彻简易，如天地之为形，如日月之垂象，足以开物成务，足以济世安民，达之天下万世而无弊，此谓天言。平易明白，切近精实，出于吾口而当于 天下之心，载之典籍而裨于古人之道，是谓人言。艰深幽僻，吊诡探奇，不自句读不能通其文，通则无分毫会心之理趣；不考音韵不能识其字，识则皆常行日用之形声，是谓鬼言。鬼言者，道之贼也，木之孽也，经生学士之殃也。然而世人崇尚之者，何逃之？怪异足以文凡陋之笔，见其怪异，易以骇肤浅之目。此光明平易大雅君子为之汗颜泚颡，而彼方以为得意者也。哀哉！</p>
<p>衰世尚同，盛世未尝不尚同。衰世尚同流合污，盛世尚同心合德。虞廷同寅协恭，修政无异识，圮族者殛之；孔门同道协志，修身无异术，非吾徒者攻之。故曰道德一、风俗同。二之非帝王之治，二之非圣贤之教，是谓败常乱俗，是谓邪说破道。衰世尚同，则异是矣。逐波随风，共撼中流之砥柱；一颓百靡，谁容尽醉之醒人？读《桃园》、诵《板荡》，自古然矣。乃知盛世贵同，衰世贵独。独非立异也，众人皆我之独，即盛世之同矣。 </p>
<p>世间物一无可恋，只是既生在此中，不得不相与耳。不宜着情，着情便生无限爱欲，便招无限烦恼。“安而后能虑”，止水能照也。 </p>
<p>君子之于事也，行乎其所不得不行，止乎其所不得不止；于言也，语乎其所不得不语，默乎其所不得不默，尤悔庶几寡矣。发不中节，过不在已发之后。 </p>
<p>才有一分自满之心，面上便带自满之色，口中便出自满之声，此有道之所耻也。见得大时，世间再无可满之事，吾分再无能满之时，何可满之有？故盛德容貌若愚。</p>
<p>“相在尔室，尚不愧于屋漏”，此是千古严师。“十目所视，十手所指”，此是千古严刑。诚与才合，毕竟是两个，原无此理。盖才自诚出，才不出于诚算不得个才，诚了自然有才。今人不患无才，只是讨一诚字不得。断则心无累。或曰：“断用在何处？”曰：“谋后当断，行后当断。” </p>
<p>道尽于一，二则赘；体道者不出一，二则支。天无二气，物无二本，心无二理，世无二权。一则万，二则不万，道也，二乎哉？故执一者得万，求万者失一。水壅万川未必能塞，木滋万叶未必能荣，失一故也。</p>
<p>道有一真，而意见常千百也，故言多而道愈漓；事有一是，而意见常千百也，故议多而事愈偾。吾党望人甚厚，自治甚疏，只在口上做工夫，如何要得长进？宇宙内原来是一个，才说同，便不是。周子《太极图》第二圈子是分阴分阳，不是根阴根阳。世间没有这般截然气化，都是互为其根耳。</p>
<p>说自然是第一等话，无所为而为；说当然是第二等话，性分之所当尽，职分之所当为；说不可不然是第三等话，是非毁誉是已；说不敢不然是第四等话，利害祸福是已。 </p>
<p>人欲扰害天理，众人都晓得；天理扰害天理，虽君子亦迷，况在众人！而今只说慈悲是仁，谦恭是礼，不取是廉，慷慨是义，果敢是勇，然诺是信。这个念头真实发出，难说不是天理，却是大中至正天理被他扰害，正是执一贼道。举世所谓君子者，都是这里看不破，故曰“道之不明”也。 </p>
<p>“二女同居，其志不同行”，见孤阳也。若无阳，则二女何不同行之有？二阳同居，其志同行，不见阴也。若见孤阴，则二男亦不可以同居矣。故曰“一阴一阳之谓道”，六爻虽具阴阳之偏，然各成一体，故无嫌。利刃斲木绵，迅炮击风帜，必无害矣。</p>
<p>士之于道也，始也求得，既也得得，既也养得，既也忘得。不养得则得也不固，不忘得则得也未融。学而至于忘得，是谓无得。得者，自外之名，既失之名，还我故物，如未尝失，何得之有？心放失，故言得心，从古未言得耳目口鼻四肢者，无失故也。 </p>
<p>圣人作用，皆以阴为主，以阳为客。阴所养者也，阳所用者也。天地亦主阴而客阳。二氏家全是阴，道家以阴养纯阳而啬之，释家以阴养纯阴而宝之。凡人阴多者，多寿多福；阳多者，多夭多祸。只隔一丝，便算不得透彻之悟，须是入筋肉、沁骨髓。 </p>
<p>异端者，本无不同，而端绪异也。千古以来，惟尧、舜、禹、汤、文、武、孔、孟一脉是正端，千古不异。无论佛、老、庄、列、申、韩、管、商，即伯夷、伊尹、柳下惠，都是异端，子贡、子夏之徒，都流而异端。盖端之初分也，如路之有岐，未分之初都是一处发脚，既出门后，一股向西南走，一股向东南走，走到极处，末路梢头，相去不知几千万里，其始何尝不一本哉？故学问要析同异于毫厘，非是好辨，惧末流之可哀也。</p>
<p>天下之事，真知再没个不行，真行再没个不诚，真诚之行再没个不自然底。自然之行不至其极不止，不死不止，故曰“明则诚”矣。千万病痛只有一个根本，治千病万痛只治一个根本。宇宙内主张万物底只是一块气，气即是理。理者，气之自然者也。到至诚地位，诚固诚，伪亦诚；未到至诚地位，伪固伪，诚亦伪。义袭取不得。</p>
<p>信知困穷抑郁、贫贱劳苦是我应得底，安富薄荣、欢欣如意是我傥来底，胸中便无许多冰炭。</p>
<p> 事有豫而立，亦有豫而废者。吾曾豫以有待，临事凿枘不成，竟成弃掷者。所谓权不可豫设，变不可先图，又难执一论也。任是千变万化、千奇万异，毕竟落在平常处歇。</p>
<p>善是性，性未必是善；秤锤是铁，铁不是秤锤。或曰：“孟子道性善，非与？”曰：“余所言，孟子之言也。孟子以耳目口鼻四肢之欲为性，此性善否？”或曰： “欲当乎理，即是善。”曰：“如子所言，‘动心忍性’，亦忍善性与？”或曰：“孔子系《易》，言‘继善成性’，非与？”</p>
<p>曰：“世儒解经，皆不善读《易》者也。孔子云‘一阴一阳之谓道’，谓一阴一阳均调而不偏，乃天地中和之气，故谓之道。人继之则为善，继者，禀受之初；人成之则为性，成者，不作之谓。假若一阴则偏于柔，一阳则偏于刚，皆落气质，不可谓之道。盖纯阴纯阳之谓偏，一阴二阳、二阴一阳之谓驳，一阴三四五阳、五阴一三四阳之谓杂，故仁智之见，皆落了气质一边，何况百姓？仁智两字，拈此以见例，礼者见之谓之礼，义者见之谓之义，皆是边见。朱注以继为天，误矣；又以仁智分阴阳，又误矣。抑尝考之，天自有两种天，有理道之天，有气数之天。故赋之于人，有义理之性，有气质之性。二天皆出于太极，理道之天是先天，未着阴阳五行以前，纯善无恶，《书》所谓‘惟皇降衷，厥有性’，《诗》所谓‘天生烝民，有物有则’是也。气数之天是后天，落阴阳五行之后，有善有恶，《书》所谓‘天生烝民，有欲’，孔子所谓‘惟上知与下愚不移’是也。孟子道性善，只言个德性。”</p>
<p>物欲从气质来，只变化了气质，更说甚物欲。耳目口鼻四肢有何罪过？尧、舜、周、孔之身都是有底；声色货利、可爱可欲有何罪过？尧、舜、周、孔之世都是有底。千万罪恶都是这点心，孟子“耳目之官不思而蔽物”，太株连了，只是先立乎其大，有了张主，小者都是好奴婢，何小之敢夺？没了窝主，那怕盗贼？问：“谁立大？”曰：“大立大。”威仪养得定了，才有脱略，便害羞赧；放肆惯得久了，才入礼群，便害拘束。习不可不慎也。 </p>
<p>絜矩是强恕事，圣人不絜矩。他这一副心肠原与天下打成一片，那个是矩？那个是絜？仁以为己任，死而后已，此是大担当；老者衣帛食肉，黎民不饥不寒，此是大快乐。内外本末交相培养，此语余所未喻。只有内与本，那外与末张主得甚？ </p>
<p>不是与诸君不谈奥妙，古今奥妙不似《易》与《中庸》，至今解说二书，不似青天白日，如何又于晦夜添浓云也？望诸君哀此后学，另说一副当言语，须是十指露缝，八面开窗，你见我知，更无躲闪，方是正大光明男子。形而上与形而下，不是两般道理；下学上达，不是两截工夫。 </p>
<p>世之欲恶无穷，人之精力有限，以有限与无穷斗，则物之胜人，不啻千万，奈之何不病且死也。冷淡中有无限受用处。都恋恋炎热，抵死不悟，既悟不知回头，既回头却又羡慕，此是一种依膻附腥底人，切莫与谈真滋味。</p>
<p>处明烛幽，未能见物而物先见之矣；处幽烛明，是谓神照。是故不言者非喑，不视者非盲，不听者非聋。儒戒声色货利，释戒色声香味，道戒酒色财气。总归之无欲，此三氏所同也。儒衣儒冠而多欲，怎笑得释道？ </p>
<p>敬事鬼神，圣人维持世教之大端也。其义深，其功大。但自不可凿求，不可道破耳。天下之治乱，只在“相责各尽”四字。</p>
<p>世之治乱，国之存亡，民之死生，只是个我心作用。只无我了，便是天清地宁、民安物阜世界。惟得道之深者，然后能浅言；凡深言者，得道之浅者也。以虚养心，以德养身，以善养人，以仁养天下万物，以道养万世。养之义，大矣哉！ </p>
<p>万物皆能昏人，是人皆有所昏。有所不见，为不见者所昏；有所见，为见者所昏。惟一无所见者不昏，不昏然后见天下。道非淡不入，非静不进，非冷不凝。三千三百，便是无声无臭。天德王道不是两事，内圣外王不是两人。 </p>
<p>损之而不见其少者，必赘物也；益之而不见其多者，必缺处也。惟分定者，加一毫不得、减一毫不得。知是一双眼，行是一双脚。不知而行，前有渊谷而不见，傍有狼虎而不闻，如中州之人适燕而南、之粤而北也，虽乘千里之马，愈疾愈远。知而不行，如痿痹之人数路程、画山水。行更无多说，只用得一“笃”字。知底工夫千头万绪，所谓“匪知之艰，惟行之艰”、“匪苟知之，亦允蹈之”、“知至至之，知终终之”、“穷神知化”、“穷理尽性”、“几深研极”、“探索隐”、“多闻多见”。知也者，知所行也；行也者，行所知也。知也者，知此也；行也者，行此也。原不是两个。世俗知行不分，直与千古圣人驳难，以为行即是知。余以为：“能行方算得知，徒知难算得行。”</p>
<p>有杀之为仁，生之为不仁者；有取之为义，与之为不义者；有卑之为礼，尊之为非礼者；有不知为智，知之为不智者；有违言为信，践言为非信者。觅物者，苦求而不得或视之而不见，他日无事于觅也，乃得之。非物有趋避，目眩于急求也。天下之事，每得于从容而失之急遽。 </p>
<p>山峙川流、鸟啼花落、风清月白，自是各适其天，各得其分。我亦然，彼此无干涉也。才生系恋心，便是歆羡，便有沾着。主人淡无世好，与世相忘而已。惟并育而不有情，故并育而不相害。</p>
<p>公生明，诚生明，从容生明。公生明者，不蔽于私也；诚生明者，清虚所通也；从容生明者，不淆于感也。舍是无明道矣。“喜怒哀乐之未发谓之中”，自有《中庸》以来，无人看破此一语。此吾道与佛、老异处，最不可忽。知识，心之孽也；才能，身之妖也；贵宠，家之祸也；富足，子孙之殃也。 </p>
<p>只泰了，天地万物皆志畅意得，欣喜欢爱。心身家国天下无一毫郁阏不平之气，所谓八达四通，千昌万遂，太和之至也。然泰极则肆，肆则不可收拾；而入于否。故《泰》之后继以《大壮》，而圣人戒之曰：“君子以非礼弗履。”用是见古人忧勤惕励之意多，豪雄旷达之心少。六十四卦，惟有《泰》是快乐时又恁极中极正， 且惧且危，此所以致泰保泰而无意外之患也。 </p>
<p>今古纷纷辨口，聚讼盈庭，积书充栋，皆起于世教之不明，而聪明才辨者各执意见以求胜。故争轻重者至衡而息，争短长者至度而息，争多寡者至量而息，争是非者至圣人而息。中道者，圣人之权衡度量也。圣人往矣，而中道自在，安用是哓哓强口而逞辨以自是哉？嗟夫！难言之矣。人只认得“义命”两字真，随事随时在这边体认，果得趣味，一生受用不了。</p>
<p>“夫焉有所倚”，此至诚之胸次也。空空洞洞，一无所着，一无所有，只是不倚着。才倚一分，便是一分偏；才着一厘，便是一厘碍。形用事，则神者亦形；神用事，则形者亦神。威仪三千，礼仪三百，五刑之属三千，皆法也。法是死底，令人可守；道是活底，令人变通。贤者持循于法之中，圣人变易于法之外。自非圣人而言变易，皆乱法也。道不可言，才落言筌，便有倚着。礼教大明，中有犯礼者一人焉，则众以为肆而无所容；礼教不明，中有守礼者一人焉，则众以为怪而无所容。礼之于世大矣哉！ </p>
<p>良知之说亦是致曲扩端学问，只是作用大端费力。作圣工夫当从天上做，培树工夫当从土上做。射之道，中者矢也，矢由弦，弦由手，手由心，用工当在心，不在矢；御之道，用者衔也，衔由辔，辔由手，手由心，用工当在心，不在衔。圣门工夫有两途：“克己复礼”，是领恶以全好也，四夷靖则中国安；“先立乎其大者”，是正己而物正也，内顺治则外威严。中，是千古道脉宗；敬，是圣学一字诀。性，只有一个，才说五便着情种矣。敬肆是死生关。瓜、李将熟，浮白生焉。礼由情生，后世乃以礼为情，哀哉！ </p>
<p>道理甚明、甚浅、甚易，只被后儒到今说底玄冥，只似真禅，如何使俗学不一切抵毁而尽叛之！生成者，天之道心；灾害者，天之人心。道心者，人之生成；人心者，人之灾害。此语众人惊骇死，必有能理会者。 </p>
<p>道器非两物，理气非两件。成象成形者器，所以然者道；生物成物者气，所以然者理。道与理，视之无迹，扪之无物，必分道器、理气为两项，殊为未精。《易》曰：“形而上者谓之道，形而下者谓之器。”盖形而上，无体者也，万有之父母，故曰道；形而下，有体者也，一道之凝结，故曰器。理气亦然，生天、生地、生人、生物，皆气也，所以然者，理也。安得对待而言之？若对待为二，则费隐亦二矣。 </p>
<p>先天，理而已矣；后天，气而已矣；天下，势而已矣；人情，利而已矣。理一，而气、势、利三，胜负可知矣。人事就是天命。我盛则万物皆为我用，我衰则万物皆为我病。盛衰胜负，宇宙内只有一个消息。</p>
<p>天地间惟无无累，有即为累。有身则身为我累，有物则物为我累。惟至人则有我而无我，有物而忘物，此身如在太虚中，何累之有？故能物我两化。化则何有何无？何非有何非无？故二氏逃有，圣人善处有。 </p>
<p>义，合外内之道也。外无感，则义只是浑然在中之理，见物而裁制之则为义。义不生于物，亦缘物而后见。告子只说义外，故孟子只说义内，各说一边以相驳， 故穷年相辨而不服。孟子若说义虽缘外而形，实根吾心而生，物不是义，而处物乃为义也，告子再怎开口？性，合理气之道也。理不杂气，则纯粹以精，有善无恶，所谓义理之性也。理一杂气，则五行纷糅，有善有恶，所谓气质之性也。诸家所盲皆落气质之后之性，孟子所言皆未着气质之先之性，各指一边以相驳，故穷年相辨而不服。孟子若说有善有恶者杂于气质之性，有善无恶者，上帝降衷之性，学问之道正要变化那气质之性，完复吾降衷之性，诸家再怎开口？</p>
<p>干与姤，坤与复，对头相接不间一发，乾坤尽头处即姤复起头处，如呼吸之相连，无有断续，一断便是生死之界。知费之为省，善省者也，而以省为省者愚，其费必倍。知劳之为逸者，善逸者也，而以逸为逸者昏，其劳必多。知苦之为乐者，善乐者也，而以乐为乐者痴，一苦不返。知通之为塞者，善塞者也，而以塞为塞者拙，一通必竭。 </p>
<p>秦火之后，三代制作湮灭几尽。汉时购书之赏重，胡汉儒附会之书多。其幸存者，则焚书以前之宿儒尚存而不死，如伏生口授之类。好古之君子壁藏而石函，如 《周礼》出于屋壁之类。后儒不考古今之文，概云先王制作而不敢易，即使尽属先王制作，然而议礼制度考文，沿世道民俗而调剂之，易姓受命之天子皆可变通，故曰刑法世轻重，三王不沿礼袭乐。若一切泥古而求通，则茹毛饮血、土鼓污尊皆可行之今日矣。尧舜而当此时，其制度文为必因时顺势，岂能反后世而跻之唐虞？或曰：“自秦火后，先王制作何以别之？”曰：“打起一道大中至正线来，真伪分毫不错。” </p>
<p>理会得“简”之一字，自家身心、天地万物、天下万事尽之矣。一粒金丹不载多药，一分银魂不携钱币。</p>
<p>耳闻底、眼见底、身触头戴足踏底，灿然确然，无非都是这个，拈起一端来，色色都是这个。却向古人千言万语、陈烂葛藤钻研穷究，意乱神昏了不可得，则多言之误后人也噫！ </p>
<p>鬼神无声无臭，而有声有臭者，乃无声无臭之散殊也。故先王以声息为感格鬼神之妙机。周人尚臭，商人尚声，自非达幽明之故者难以语此。</p>
<p>三千三百，茧丝牛毛，圣人之精细入渊微矣。然皆自性真流出，非由强作，此之谓天理。事事只在道理上商量，便是真体认。 </p>
<p>使人收敛庄重莫如礼，使人温厚和平莫如乐。德性之有资于礼乐，犹身体之有资于衣食，极重大，极急切。人君治天下，士君子治身，惟礼乐之用为急耳。自礼废，而惰慢放肆之态惯习于身体矣；自乐亡，而乖戾忿恨之气充满于一腔矣。三代以降，无论典秩之本，声气之元，即仪文器数，梦寐不及。悠悠六合，贸贸百年，岂非灵于万物，而万物且能笑之？细思先儒“不可斯须去身”六字，可为流涕长太息矣。 惟平脉无病，七表、八里、九道，皆病名也；惟中道无名，五常、百行、万善，皆偏名也。千载而下，最可恨者乐之无传。士大夫视为迂阔无用之物，而不知其有切于身心性命也。</p>
<p>一、中、平、常、白、淡、无，谓之七，无对。一不对万；万者，一之分也。太过不及对；中者，太过不及之君也。高下对；平者，高下之准也。吉凶祸福贫富贵贱对；常者，不增不减之物也。青黄碧紫赤黑对；白者，青、黄、碧、紫、赤之质也。酸咸甘苦辛对；淡者，受和五味之主也。有不与无对；无者，万有之母也。 </p>
<p>或问：“格物之物是何物？”曰：“至善是已。”“如何格？”曰：“知止是已。”“《中庸》不言格物，何也？”曰：“舜之执两端于问察，回之择一善而服膺，皆格物也。”“择善与格物同否？”曰：“博学、审问、慎思、明辨，皆格物也；致知、诚正，修、齐、治、平，皆择善也。除了善，更无物。除了择善，更无格物之功。”“至善即中乎？”曰：“不中，不得谓之至善。不明乎善，不得谓之格物。故不明善不能诚身，不格物不能诚意。明了善，欲不诚身不得；格了物，欲不诚意不得。”“不格物亦能致知否？”</p>
<p>曰：“有。佛、老、庄、列皆致知也，非不格物；而非吾之所谓物。”“不致知亦能诚意否？”曰：“有。尾生、孝己皆诚意也，乃气质之知，而非格物之知。”格物二字，在宇宙间乃鬼神诃护真灵至宝，要在个中人神解妙悟，不可与口耳家道也。 学术要辨邪正。既正矣，又要辨真伪。既真矣，又要辨念头切不切、向往力不力，无以空言辄便许人也。百姓冻馁谓之国穷，妻子困乏谓之家穷，气血虚弱谓之身穷，学问空疏谓之心穷。</p>
<p>人问：“君是道学否？”曰：“我不是道学。”“是仙学否？”曰：“我不是仙学。”“是释学否？”曰：“我不是释学。”“是老、庄、申、韩学否？”曰：“我不是老、庄、申、韩学。”“毕竟是谁家门户？”曰：“我只是我。”与友人论天下无一物无礼乐，因指几上香曰：“此香便是礼，香烟便是乐；坐在此便是礼，一笑便是乐。”</p>
<p>心之好恶不可迷也，耳目口鼻四肢之好恶不可徇也。瞽者不辨苍素，聋者不辨宫商，鼽者不辨香臭，狂者不辨辛酸，逃难而追亡者不辨险夷远近。然于我无损也， 于道无损也，于事无损也，而有益于世、有益于我者无穷。乃知五者之知觉，道之贼而心之殃也，天下之祸也。 </p>
<p>气有三散：苦散，乐散，自然散。苦散、乐散可以复聚，自然散不复聚矣。悟有顿，修无顿。立志在尧，即一念之尧；一语近舜，即一言之舜；一行师孔，即一事之孔，而况悟乎？若成一个尧、舜、孔子，非真积力充、毙而后已不能。 </p>
<p>有人于此，其孙呼之曰祖、其祖呼之曰孙、其子呼之曰父、其父呼之曰子、其舅呼之曰甥、其甥呼之曰舅、其伯叔呼之曰侄、其侄呼之曰伯叔、其兄呼之曰弟、 其弟呼之曰兄、其翁呼之曰婿、其婿呼之曰翁，毕竟是几人？曰：“一人也。”“呼之毕竟孰是？”曰：“皆是也。”吁！“仁者见之谓之仁，知者见之谓之知”， 无怪矣，道二乎哉！ </p>
<p>豪放之心非道之所栖也，是故道凝于宁静。圣人制规矩不制方圆，谓规矩可为方圆，方圆不能为方圆耳。终身不照镜，终身不认得自家。乍照镜，犹疑我是别人，常磨常照，才认得本来面目。故君子不可以无友。轻重只在毫厘，长短只争分寸。明者以少为多，昏者惜零弃顿。天地所以循环无端积成万古者，只是四个字，曰“无息有渐”。圣学亦然，纵使生知之圣，敏则有之矣，离此四字不得。下手处是自强不息，成就处是至诚无息。圣学入门先要克己，归宿只是无我。盖自私自利之心是立人达人之障，此便是舜、跖关头，死生歧路。 </p>
<p>心于淡里见天真，嚼破后许多滋味；学向渊中寻理趣，涌出来无限波澜。百毒惟有恩毒苦，万味无如淡味长。总埋泉壤终须白，才露天机便不玄。横吞八极水，细数九牛毛。 <br /> (待续)</p>

<hr>

#### 本文转自<a href="https://www.epochtimes.com">大纪元</a>（国内需用<a href="https://git.io/jww">翻墙软件</a>才能访问）
> 原文：<a href="https://www.epochtimes.com/gb/10/3/22/n2853335.htm">呻吟语(六)</a>


#### 下载<a href="https://git.io/jww">翻墙软件</a>浏览<a href="https://www.epochtimes.com">大纪元</a>相关新闻：
> <li><a href="https://www.epochtimes.com/gb/20/1/16/n11798917.htm">武汉肺炎无法排除人传人 美国务院警告防疫</a></li>
> <li><a href="https://www.epochtimes.com/gb/20/1/16/n11798666.htm">武汉新冠状病毒再增死亡病例 网民冒险爆料</a></li>
> <li><a href="https://www.epochtimes.com/gb/20/1/16/n11798091.htm">日本现首例武汉肺炎 机场加强防疫</a></li>
> <li><a href="https://www.epochtimes.com/gb/20/1/16/n11796789.htm">港卫生防护中心：武汉肺炎一患者 未涉足街市 疑人传人</a></li>
> <li><a href="https://www.epochtimes.com/gb/20/1/15/n11795520.htm">新型冠状病毒 近距离接触恐人传人</a></li>
> <li><a href="https://www.epochtimes.com/gb/20/1/15/n11793955.htm">武汉肺炎疑现人传人 夫妻先后发病</a></li>

#### 下载<a href="https://git.io/jww">翻墙软件</a>浏览<a href="https://www.epochtimes.com">大纪元</a>热门新闻：
> <li><a href="https://www.epochtimes.com/gb/20/2/14/n11869946.htm">大疫下解救有道 历史启示带您闯过武汉肺炎</a></li>
> <li><a href="https://www.epochtimes.com/gb/20/2/14/n11869721.htm">【历史上的瘟疫】瘟疫中走向衰亡的古罗马帝国</a></li>
> <li><a href="https://www.epochtimes.com/gb/20/2/19/n11879753.htm">日本动画预言香港反送中与武汉肺炎爆发？</a></li>
> <li><a href="https://www.epochtimes.com/gb/20/2/12/n11864598.htm">胎记是契约？再续前世缘</a></li>
> <li><a href="https://www.epochtimes.com/gb/20/2/11/n11860850.htm">《推背图》56象之卦预言武汉肺炎惊人巧合</a></li>
> <li><a href="https://www.epochtimes.com/gb/20/2/5/n11846854.htm">【我来说西游】黑风山怪窃袈裟</a></li>
> <li><a href="https://www.epochtimes.com/gb/20/2/20/n11883841.htm">【新闻看点】中共驱逐美3记者 真正原因不说</a></li>
> <li><a href="https://www.epochtimes.com/gb/19/12/31/n11758244.htm">【三国英雄11】乱世枭雄袁绍（文字版）</a></li>
> <li><a href="https://www.epochtimes.com/gb/20/2/19/n11881404.htm">北京西城成疫情重灾区 财政部员工住宅楼染疫</a></li>
> <li><a href="https://www.epochtimes.com/gb/20/2/19/n11880959.htm">当官的吃不完 贵州援助鄂州蔬菜烂在仓库</a></li>
> <li><a href="https://www.epochtimes.com/gb/20/2/19/n11879605.htm">【翻墙必看】分析：中国粮食危机再浮出水面</a></li>
> <li><a href="https://www.epochtimes.com/gb/20/2/20/n11882631.htm">传刘真装叶克膜抢救？ 经纪人：一起帮她集气</a></li>
> <li><a href="https://www.epochtimes.com/gb/20/2/19/n11879753.htm">日本动画预言香港反送中与武汉肺炎爆发？</a></li>
> <li><a href="https://www.epochtimes.com/gb/20/2/18/n11878461.htm">台歌手大支写歌呛WHO 嘲讽中共数据造假</a></li>
> <li><a href="https://www.epochtimes.com/gb/20/2/18/n11878722.htm">钟楚红庆六十岁生日 无惧疫情照常聚餐</a></li>
> <li><a href="https://www.epochtimes.com/gb/20/2/19/n11880584.htm">刘真惊传住院 夫辛龙只称：做健康检查</a></li>
> <li><a href="https://www.epochtimes.com/gb/20/2/18/n11878231.htm">新冠病毒假阴性或有4大原因 会带来何风险？</a></li>
> <li><a href="https://www.epochtimes.com/gb/20/2/19/n11879753.htm">日本动画预言香港反送中与武汉肺炎爆发？</a></li>
> <li><a href="https://www.epochtimes.com/gb/20/2/19/n11879107.htm">钻石公主号隔离仍爆高感染率 医师揭4大原因</a></li>
> <li><a href="https://www.epochtimes.com/gb/20/2/20/n11883959.htm">刘真惊传叶克膜抢救 主动脉瓣狭窄有多危险？</a></li>
> <li><a href="https://www.epochtimes.com/gb/20/2/18/n11878224.htm">你做对了吗？ 常见的面包储藏迷思</a></li>
<hr>

#### 手机上长按并复制下面二维码分享本文章：<br><br><img src="http://d1p1.ip.zn2.us/v.php?action=qrcode&url=/gb/10/3/22/n2853335.md%231" title="分享本文章"></td><td VALIGN=TOP><a href="/gb/16/1/21/n4622075.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/wei-f1.jpg" title="中共的伪火骗局"  alt="中共的伪火骗局"></a><br><a href="https://github.com/upuqsh2796/www/blob/master/README.md?dfh#9" target="_blank"><img src="https://raw.githubusercontent.com/upuqsh2796/djy/master/gb/300/yong-h.jpg" title="永恒的见证"  alt="永恒的见证"></a><br><a href="/gb/13/9/29/n3974789.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/shang-lnz.jpg" title="善良女子被中共投男牢"  alt="善良女子被中共投男牢"></a><br><a href="/gb/16/3/16/n4663449.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/huo-z3.jpg" title="警卫目击活摘器官"  alt="警卫目击活摘器官"></a><br><a href="/gb/16/8/7/n8177641.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/huo-z4.jpg" title="证人描述活摘恐怖"  alt="证人描述活摘恐怖"></a><br><a href="/gb/10/4/19/n2881569.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/huo-z1.jpg" title="揭开活摘器官黑幕"  alt="揭开活摘器官黑幕"></a><br><a href="/gb/10/11/7/n3077476.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/ma-ks.jpg" title="马克思的成魔之路"  alt="马克思的成魔之路"></a><br><a href="/gb/14/6/9/n4173977.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/chang-zs.jpg" title="藏字石 蕴天机"  alt="藏字石 蕴天机"></a><br><a href="/gb/18/5/10/n10381511.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/st1.jpg" title="关注3亿人三退"  alt="关注3亿人三退"></a><br><a href="/gb/18/3/21/n10237682.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/jie-t.jpg" title="解体中共复兴中华"  alt="解体中共复兴中华"></a><br><a href="/gb/9/2/9/n2422991.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/gao-zs.jpg" title="中共迫害良心律师"  alt="中共迫害良心律师"></a><br><a href="/gb/18/12/9/n10900044.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/sj1.jpg" title="303万人举报江泽民"  alt="303万人举报江泽民"></a><br><a href="/gb/18/8/28/n10672014.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/sj2.jpg" title="这些官员为何起诉江泽民"  alt="这些官员为何起诉江泽民"></a><br><a href="/gb/8/12/18/n2367165.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/liangan.jpg" title="海峡两岸的强烈对比"  alt="海峡两岸的强烈对比"></a><br><a href="/gb/15/12/10/n4593139.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/jia-ndzl.jpg" title="加拿大总理的贺信"  alt="加拿大总理的贺信"></a><br><a href="/gb/11/6/17/n3289382.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/xiao-wd.jpg" title="探寻真相兼听则明"  alt="探寻真相兼听则明"></a><br><a href="/gb/18/10/27/n10812623.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/yindu.jpg" title="印度媒体报道东方"  alt="印度媒体报道东方"></a><br><a href="/gb/18/6/9/n10469652.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/xie-j.jpg" title="不一样的海外校园"  alt="不一样的海外校园"></a><br><a href="/gb/7/4/5/n1669415.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/li-up.jpg" title="从大师到徒弟的传奇"  alt="从大师到徒弟的传奇"></a><br><a href="/gb/17/5/26/n9191512.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/zfl2.jpg" title="亿万人与东方一本奇书"  alt="亿万人与东方一本奇书"></a><br><a href="/gb/13/11/27/n4020290.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/zhen-h.jpg" title="大陆见不到的震撼场面"  alt="大陆见不到的震撼场面"></a><br><a href="/gb/15/7/17/n4482910.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/dalu-sk.jpg" title="人心向善 大陆当初盛况"  alt="人心向善 大陆当初盛况"></a><br><a href="/gb/19/1/5/n10955468.md?dfh#1" target="_blank"><img src="https://raw.githubusercontent.com/upuqsh2796/djy/master/gb/300/zfl1.jpg" title="追寻真理 这书讲什么"  alt="追寻真理 这书讲什么"></a><br><a href="https://github.com/bannedbook/fanqiang/wiki" target="_blank"><img src="https://raw.githubusercontent.com/upuqsh2796/djy/master/gb/300/fq1.jpg" title="下载免费翻墙软件"  alt="下载免费翻墙软件"></a><br></td></tr></table>